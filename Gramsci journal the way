Sentieri gramsciani 2  14-04-2006  10:33

ina 1

BIBLIOTECA DI TESTI E STUDI / 357

FILOSOFIA

International Gramsci Society Italia

Centro interuniversitario di ricerca per gli studi gramsciani Istituto Italiano per gli Studi Filosofici

PER GRAMSCI / 4

Serie di testi e saggi diretta da Giorgio Baratta, Fabio Frosini, Guido Liguori, Pasquale Voza

Comitato editoriale: Carlos Nelson Coutinho, Eric J. Hobsbawm,

Domenico Losurdo, Gerardo Marotta, Marina Paladini Musitelli,

Giuseppe Prestipino, Edoardo Sanguineti, André Tosel

«Il mondo è grande e terribile e complicato. Ogni azione lanciata sulla sua complessità sveglia echi inaspettati»

A. Gramsci

I lettori che desiderano informazioni sui volumi pubblicati dalla casa editrice possono rivolgersi direttamente a:

Carocci editore

via Sardegna 50, 00187 Roma, telefono 06 / 42 8i 84 17, fax 06 / 42 74 79 31

Visitateci sul nostro sito Internet: http://www.carocci.it

Guido Liguori

Sentieri gramsciani

Carocci editore

Con il contributo del Dipartimento di Filosofia dell’Università della Calabria.

Con la collaborazione dell’Istituto Italiano per gli Studi Filosofici

ia edizione, aprile 2006 © copyright 2006 by Carocci editore S.p.A., Roma

Realizzazione editoriale: studioagostini, Roma

Finito di stampare nell’aprile 2006 dalla Litografia Varo (Pisa)

ISBN 88-430-3881-8

Riproduzione vietata ai sensi di legge (art. 171 della legge 22 aprile 1941, n. 633)

Senza regolare autorizzazione, è vietato riprodurre questo volume anche parzialmente e con qualsiasi mezzo, compresa la fotocopia, anche per uso interno o didattico.

Indice

Avvertenza

Parte prima Per un lessico gramsciano

I.

Stato allargato

13

2.

Società civile

3。

3.

Stato, nazione, mondializzazione

43

4.

Ideologia e concezione del mondo

54

5.

Senso comune e buon senso

69

6.

Morale e “conformismo”

89

Parte seconda Maestri, compagni, interpreti

7.

Marx. Dal Manifesto ai Quaderni

97

8.

Engels. La presenza nei Quaderni del carcere

103

9.

Labriola. Il ruolo dell'ideologia

113

IO.

Togliatti. L'interprete e il “traduttore”

124

II.

L'egemonia e i suoi interpreti

140

I2.

Dewey, Gramsci e Cornel West

153

6

INDICE

Parte terza

Digressioni

B

Immagini di Gramsci

165

14.

Un palla di cartapesta

177

Indice dei nomi

187

Avvertenza
I “sentieri” che qui si pubblicano sono risultato di oltre un decennio di studi su Gramsci, per lo più a partire dall'uscita del mio Gramsci conteso. Storia di un dibattito 1922-1996 (Editori Riuniti, Roma 1996). Mentre quel libro voleva dar conto delle interpretazioni di Gramsci, i saggi contenuti nel presente volume hanno come tema soprattutto l'indagine su motivi e concetti presenti nell'opera di questo autore, in special modo nei Quaderni del carcere. I saggi sono stati rivisti e modificati per la presente pubblicazione, specie allo scopo di eliminare inutili ripetizioni. Molti dei presenti capitoli sono anzi il frutto della fusione di più saggi, nei quali del resto tornavano motivi comuni, al centro di un periodo di studio non breve.

A partire dall'anno 2000, tale studio è stato sollecitato e arricchito da una esperienza collettiva credo con poche eguali: il “seminario sul lessico dei Quaderni del carcere" della International Gramsci Society Italia, su cui non posso che rinviare al sito www.gramscitalia.it, nonché al volume - curato da Fabio Frosini e dal sottoscritto -su Le parole di Gramsci. Per un lessico dei Quaderni del carcere (Carocci, Roma 2004). Devo qui esprimere a tutti i partecipanti al seminario - studiosi, docenti e studenti di molte discipline, di molte università e di molte regioni d'Italia -,e in primo luogo al presidente della Igs Italia, Giorgio Baratta, il mio ringraziamento per il contributo che, in ore e ore di appassionata discussione filologica ed ermeneutica sulle “parole di Gramsci", hanno dato alla mia capacità di comprendere i testi, al di là della troppa “polvere interpretativa" che su di essi si è posata. Un ringraziamento lo debbo inoltre a Joseph A. Buttigieg, studioso e traduttore in inglese dei Quaderni per la prestigiosa Columbia University Press di New York, con cui tante volte ho avuto modo di discutere di cose gramsciane. E ancor di più a Carlos Nelson Coutinho, studioso brasiliano col quale il confronto su Gramsci (e non solo) dura da tanti anni e - grazie alle tecnologie “internetiche", come egli dice - con cadenza quasi quotidiana.

Stato allargato è una rielaborazione e fusione di due testi: la relazione su Esta-do e sociedade civil letta al convegno “Ler Gramsci, entender a realidade" (Rio de Janeiro, 19-21 settembre 2001), pubblicata su “Critica marxista", 6, 2001 e poi in C. N. Coutinho, A. de Paula Teixeira (organizagao), Ler Gramsci, entender a realidade (Civilizagao Brasileira, Rio de Janeiro 2003); e la relazione svolta al “seminario sul lessico dei Quaderni del carcere" della IGS Italia (seduta del i° marzo 2002), pubblicata in F. Frosini, G. Liguori (a cura di), Le

8                             SENTIERI GRAMSCIANI

parole di Gramsci. Per un lessico dei Quaderni del carcere (Carocci, Roma 2004).

Società civile è una rielaborazione e fusione di due testi: la relazione su Stato e società civile da Marx a Gramsci letta al convegno “Da Marx a Gramsci, da Gramsci a Marx” (Trieste, 20-21 marzo 1999), pubblicata su “Critica marxista”， 6, 2000 e poi in G. Petronio, M. Paladini Musitelli (a cura di), Marx e Gramsci. Memoria e attualità, manifestolibri, Roma 2001; e (con C. N. Coutinho) Metamorfosi di un concetto. La società civile in Gramsci e nel dibattito contemporaneo, in “Bollettino filosofico del Dipartimento di filosofia dell’Università della Calabria^, 16, 2000.

Stato, nazione, mondializzazione è una rielaborazione della relazione su O pensamento de Gramscina època da mundializaq&o, svolta al convegno “Gramsci 60 anos depois” (Juiz de Fora, Brasile, 26-28 novembre 1997), e pubblicata su “Critica marxista”，5, 1998 e poi in “Educagao em foco”，5, 2000-01.

Ideologia e concezione del mondo è una rielaborazione della relazione svolta al “seminario sul lessico dei Quaderni del carcere» della IGS Italia (seduta dell'u luglio 2003), pubblicata in Frosini, Liguori, Le parole di Gramsci, cit.

Senso comune e buon senso è una rielaborazione della relazione (inedita) svolta al “seminario sul lessico dei Quaderni del carcere» della IGS Italia (seduta del 13 maggio 2005).

Morale e "conformismo” è il testo di una comunicazione (inedita) letta al convegno “L'unità della filosofia pratica fra morale, politica e diritto” (Rende, Università della Calabria, 21-22 maggio 2002).

Marx. Dal Manifesto ai Quaderni è la rielaborazione e fusione di due testi: la comunicazione al convegno “Il Manifesto del partito comunista di Karl Marx e Friedrich Engels 150 anni dopo” (Roma, 11-12 dicembre 1998), pubblicata in R. Rossanda (a cura di), Il Manifesto del partito comunista i$o anni dopo (manifestolibri, Roma 2000); e Marx e Gramsci «da un secolo all'altro», \n “Bollettino filosofico del Dipartimento di filosofia dell'università della Calabria”，15, 1999.

Engels. La presenza nei Quaderni del carcere è il rifacimento della relazione tenuta al convegno “Engels y el marxismo” (Madrid, 26-27 ottobre 1995), pubblicata in “Critica marxista”，2, 1996, e poi in Engels y el marxismo (Fundación de Investigaciones Marxistas, Madrid 1998).

Labriola. Il ruolo dell'ideologia è parte della relazione su La concezione delle ideologie in Labriola e Gramsci, svolta al convegno su “Il pensiero di Antonio Labriola” (Cassino, 7-9 ottobre 2004), pubblicata su “Critica marxista”，1, 2005 e in corso di pubblicazione negli Atti del convegno, a cura di L. Punzo.

Togliatti. Linterprete e il "traduttore” è la rielaborazione e fusione di due testi: l'introduzione a P. Togliatti, Scritti su Gramsci, a cura di G. Liguori (Editori Riuniti, Roma 2001); e la relazione svolta al convegno “Gramsci: los intelectua-les y la sociedad actual” (L'Avana, 18-21 febbraio 1997), pubblicata su “Marxismo oggi”, 2, 1997.

Legemonia e i suoi interpreti è il testo della relazione (inedita) letta al convegno su “Egemonia. Usi e abusi di una parola controversa” (Napoli-Salerno, 27-28 ottobre 2005), i cui Atti sono in corso di pubblicazione a cura di Angelo d'Orsi.

AVVERTENZA

Dewey, Gramsci e Cornel West è la rielaborazione di una relazione presentata al convegno “John Dewey oggi” (Rende, Università della Calabria, 30-31 maggio 1995), pubblicata su “Critica marxista”，3, 1995, e poi in M. Alcaro, R. Bufalo (a cura di), John Dewey oggi, Abramo Editore, Catanzaro 1996.

Immagini di Gramsci è stato già pubblicato su “Almanacchi nuovi. Rivista di filosofia e questioni sociali”，1, 1997-98.

Una palla di cartapesta è comparso su “Lancillotto e Nausica”，2-3, 1997.

Si ringraziano vivamente riviste, curatori ed editori per aver concesso la riproduzione dei saggi compresi nel presente volume.

Un'ultima avvertenza riguarda i rimandi ai passi dei Quaderni del carcere, che si trovano direttamente nel testo, in corsivo, introdotti dalla lettera Q: il riferimento è sempre ad A. Gramsci, Quaderni del carcere, edizione critica dell'istituto Gramsci, a cura di V. Gerratana, Einaudi, Torino 1975 e 19772. La lettera Q è seguita dai numeri di quaderno e nota e, quasi sempre, dal numero di pagina. Si usa la lettera p. per indicare le pagine dei testi dei Quaderni non contrassegnati da numeri di nota. Le lettere AC indicano YApparato critico. Per esteso sono indicati gli Estratti dai Quaderni di traduzione, posti in appendice al terzo volume, seguiti da un numero indicante la pagina. i testi A, B e C sono, ovviamente, le note dei Quaderni di prima stesura, di stesura unica e di seconda stesura, secondo quanto stabilito dal curatore degli stessi.

Sentieri gramsciani 2  14-04-2006  10:33

ina 10


Parte prima Per un lessico gramsciano
Sentieri gramsciani 2  14-04-2006  10:33

ina 12


Stato allargato
I.I

L’allargamento del concetto di Stato
“Stato” e “società civile” sono termini e categorie che compaiono ripetutamente nei Quaderni del carcere in modo anche distinto e autonomo. Qui si procede a prenderli in esame congiuntamente, a partire dalla categoria di “Stato integrale^ o “allargato”，per un dato interpretativo di fondo: Gramsci ha una concezione dialettica della realtà storico-sociale, nel cui quadro Stato e società civile sono intesi in un nesso di unità-distinzione, per cui affrontare l’uno senza l'altra vuol dire negarsi la possibilità di leggere correttamente i Quaderni. L'espressione non direttamente gramsciana (Gramsci parla piuttosto di “Stato integrale”), ma desumibile dai testi (Q 6, 87, 763), che meglio indica tale rapporto di unità-distinzione è “Stato allargato”，introdotto a partire dal 1975 da Christine Buci-Glucksmann, che individuava il maggiore contributo teorico-politico di Gramsci nell'«allargamento del concetto di Stato»1.

Che senso ha l'assunzione di questa categoria di “Stato allargato” Essa indica due fatti: da un lato, accoglie il nesso dialettico (unità-distinzione) di Stato e società civile, senza “sopprimere” nessuno dei due termini; dall'altro, indica contestualmente che tale unità avviene sotto l'egemonia dello Stato. Cioè che, fermo restando che non esiste una fagocitazione concettuale dell'un termine da parte dell'altro, esiste però - nella realtà del Novecento su cui Gramsci riflette e che la sua teoria riflette - un protagonismo dello Stato che egli coglie, come altri pensatori politici, marxisti e non marxisti.

L'“allargamento” del concetto di Stato avviene nei Quaderni in due direzioni: a) la comprensione del nuovo rapporto tra politica ed economia, che Gramsci individua come uno dei tratti peculiari del Novecento, riflettendo sul “corporativismo” fascista, sulle esperienze dell'Unione Sovietica, sulla situazione che ha fatto seguito al “crollo di Wall Street”： facce diverse di una stessa medaglia che aveva iniziato a evidenziarsi almeno a partire dalla prima guerra mondiale e che aveva trovato posto nella riflessione di pensatori come Walter Rathenau e Otto Neurath. Da notare che queste tematiche erano presenti nei dibattiti teorici della Terza Internazionale come dell'austromarxismo già all'inizio degli anni Venti, quando Gramsci ebbe a soggiornare prima a Mosca e poi a Vienna. Rapporto nuovo politica-economia, si è detto, ma non tale - per Gramsci, come vedremo - da inficiare la tesi marxiana e marxista della determinazione “in ultima istanza” dell'economico.

14


SENTIERI GRAMSCIANI

b) La comprensione del nuovo rapporto tra “società politica” e “società civile^ (in senso propriamente gramsciano, di “luogo del consenso”), cui Gramsci perviene mettendo a punto la sua teoria dell'egemonia. È un rapporto, questo tra società politica e società civile, che inizia a mutare - per Gramsci - già nell’Ottocento, per affermarsi pienamente nel secolo successivo. Come è noto, tale mutamento è espresso da Gramsci con la nota metafora spaziale “Oriente-Occidente^. La riflessione di Gramsci è anche inevitabilmente condizionata dallo studio delle realtà “totalitarie” che, per motivi diversi, ha maggiormente presenti: lo Stato fascista italiano e lo Stato sovietico. Anche se le conclusioni cui perviene vanno al di là di tali modelli.

1.2

Primo “allargamento”： politica ed economia

Iniziamo dal primo versante, relativo al rapporto Stato-economia. Sgombriamo per prima cosa il campo da ogni equivoco: Gramsci si situa saldamente su un terreno marxista. Non sostituisce l'economia con la politica, semplicemente riafferma con forza il nesso dialettico e di azione reciproca tra i due livelli della realtà, indagando a fondo il livello “sovrastrutturale”, ma a partire dalla fondamentale lezione di Marx. Se qualche ambiguità aveva avuto negli scritti giovanili2, nei Quaderni Gramsci polemizza ripetutamente contro Gentile e la sua scuola, rifiutando di fare dello Stato il soggetto della storia e tanto più il soggetto del modo di produzione capitalistico. Riprendendo in seconda stesura una nota del Quaderno 7 su Ricardo e la teoria dello Stato come «elemento che assicura la proprietà, cioè il monopolio dei mezzi di produzione» (Q 7, 42, 8go), Gramsci aggiunge: «È certo che lo Stato ut sic non produce la situazione economica ma è l'espressione della situazione economica, tuttavia si può parlare dello Stato come agente economico in quanto appunto lo Stato è sinonimo di tale situazione» (Q io II, 41. VI, 1310).

Lo Stato, dunque, è «espressione della situazione economica». Aveva già scritto Gramsci nel Quaderno i: «Per le classi produttive (borghesia capitalistica e proletariato moderno) lo Stato non è concepibile che come forma concreta di un determinato mondo economico, di un determinato sistema di produzione. Conquista del potere e affermazione di un nuovo mondo produttivo sono inscindibili» (Q i, 150,电2).

Nel corrispondente testo C, Gramsci torna sulla «concezione dello Stato secondo la funzione produttiva delle classi sociali», ribadendo le affermazioni del testo di prima stesura ma sottolineando come «il rapporto di mezzo e fine» (tra politica ed economia) non è detto che sia «facilmente determinabile e assuma l'aspetto di uno schema semplice e ovvio a prima evidenza» (Q io II, 61, 135尹60). Tra “mondo economico” e sua espressione statuale può esistere un rapporto meno immediato, ad esempio in presenza di una situazione storica non favorevole. Nel caso del Risorgimento italiano, messo a paragone con la Rivoluzione francese, si è di fronte a una borghesia debole, e le «forze progressive» sono «scarse e insufficienti di per sé»; se dunque «la spinta al progresso […]è il riflesso dello sviluppo internazionale che manda alla periferia le sue correnti ideologi-

I. STATO ALLARGATO

che [...] il gruppo portatore delle nuove idee non è il gruppo economico, ma il ceto degli intellettuali e la concezione dello Stato di cui si fa propaganda, muta d’aspetto: esso è concepito come una cosa a sé, come un assoluto razionale» (Q io II, 6i, 1360-1). Dal che sembra potersi ricavare che l’assolutizzazione del concetto di Stato è riflesso di una situazione socio-economica arretrata: una notazione di non poco conto, che marca la distanza di Gramsci da una certa tradizione idealistica italiana.

La peculiarità dialettica dell'impostazione gramsciana è evidente anche nelle note in cui l'autore parla dell’“economismo”，nella sua duplice versione, borghese (liberoscambismo, cioè liberismo) e proletaria (sindacalismo teorico). Gramsci scrive che nel caso dei liberisti «si specula inconsciamente [...] sulla distinzione tra società politica e società civile e si afferma che l'attività economica è propria della società civile e la società politica non deve intervenire nella sua regolamentazione. Ma in realtà questa distinzione è puramente metodica, non organica e nella concreta vita storica società politica e società civile sono una stessa cosa. D'altronde anche il liberismo deve essere introdotto per legge, per intervento cioè del potere politico» (Q 4 3& 460).

Questo passo è importante per l'affermazione secondo la quale la «distinzione è puramente metodica, non organica e nella concreta vita storica società politica e società civile sono una stessa cosa». È stato sottolineato3 come qui la società civile in gioco sia quella propria della tradizione liberista. Cioè come qui per società civile Gramsci intenda la “società economica”： la distinzione non organica riguarderebbe cioè solo il rapporto politica-economia (società politica-società economica). Il testo gramsciano può anche dar luogo a letture diverse. In ogni caso, a me non sembra che sia possibile ridurre (in alcuna direzione) la portata complessiva della forte affermazione di Gramsci sulla distinzione “non organica” tra i diversi livelli della realtà: che senso avrebbe l'affermazione di un nesso organico tra società economica e società politica, e non tra società civile (gramscianamente intesa) e società politica? Le molte note su direzione e dominio, forza e consenso ecc., fanno comprendere che anche il rapporto fra società politica e società civile è dialettico, di unità-distinzione. Questo significa che la distinzione non è organica. Non mi sembra che vada persa in tal modo la specificità della teoria gramsciana dell'egemonia, imperniata sul consenso (preoccupazione che forse è sottesa alla lettura di Texier e Coutinho), ma solamente che sia smentita una interpretazione della stessa in cui esista unicamente il consenso, solo gli “apparati egemonici”. La complessità del ruolo dello Stato (“integrale”) sta nel fatto di tenere insieme forza e consenso in un nesso dialettico, di unità-distinzione, dove in genere in “Occidente” è l'elemento del consenso a essere prevalente, senza ovviamente che la “forza” venga meno. Come dimostrano persino i casi estremi del fascismo e del nazismo.

Un problema analogo nasce dall'espressione di Gramsci secondo cui società civile e società politica sono «una stessa cosa». Nel testo C (Q 13, 18,1590) l'espressione è sostituita con una ancora più forte: «si identificano». In Q 26, 6, 2302, Gramsci, parlando dello «Stato carabiniere», cioè dello “Stato minimo”，scriverà anche che «la società civile [...] è anch'essa “Stato”，anzi è lo Stato stesso». Come va let-

16


SENTIERI GRAMSCIANI

ta questa sovrapposizione totale di Stato e società civile, comunque intesa? Ritengo che non sarebbe corretto far derivare da questo o da altri passi una totale identità -nel pensiero gramsciano - tra società economica e società politica, come tra società civile e società politica: il linguaggio gramsciano ha qui ceduto a una forzatura polemica che però, se presa alla lettera, è incompatibile col «ritmo del pensiero» dell'autore. Il rapporto resta dialettico, di unità-distinzione4.

È a partire dalla consapevolezza della non separazione “ontologica” di Stato e società civile e di politica ed economia che Gramsci può cogliere il nuovo ruolo che il politico ha acquisito nel Novecento, sia in relazione alla produzione economica, sia - conseguentemente - in rapporto alla composizione di classe della società. Gramsci si interessa al fenomeno, allora nuovo, delle obbligazioni statali, che fanno dello Stato un potente polmone finanziario al servizio del capitale. Siamo negli anni immediatamente seguenti al grande “crollo di Wall Street”. La fiducia nel sistema capitalistico è profondamente scossa, ma il pubblico «non rifiuta la fiducia allo Stato; vuole partecipare all'attività economica, ma attraverso lo Stato» (Q 必 & iioo-i). E se lo Stato raccoglie il risparmio - sono le conclusioni lungimiranti del ragionamento gramsciano - non potrà prima o poi fare a meno di entrare direttamente nell’《organizzazione produttiva» (Q g, & iioi). Lo Stato, dice Gramsci, «deve intervenire» se vuole evitare una nuova depressione. Egli, cioè, coglie con lucidità il passaggio dell'economia capitalistica verso la sua fase “keynesiana” degli anni Trenta, affermando nella stessa pagina: «Non si tratta infatti di conservare l'apparato produttivo così come è in un momento dato. Bisogna svilupparlo parallelamente all'aumento della popolazione e dei bisogni collettivi. In questi sviluppi necessari è il pericolo maggiore dell'iniziativa privata e qui sarà maggiore l'intervento statale».

Nel corrispondente testo C (Q 22, iq 2ijé), Gramsci precisa che lo Stato è spinto a intervenire per «i salvataggi delle grandi imprese in via di fallimento o pericolanti; cioè, come è stato detto, la “nazionalizzazione delle perdite e dei deficit industriali”». Gramsci non solo è critico nei confronti della versione fascista del nuovo rapporto tra politica ed economia che si realizza a fronte della “grande crisi” mondiale iniziata nel '29. Infatti, dello Stato fascista egli non esita a cogliere la «struttura plutocratica» e i «legami col capitale finanziario» (Q g, & iioi), al di là di ogni retorica “corporativistica”. Gramsci critica anche il «capitalismo di Stato» tout court,\o considera «un modo per un savio sfruttamento capitalistico nelle nuove condizioni che rendono impossibile [...] la politica economica liberale» (Q 7, gi, 920)5. Non muta il segno di classe, il fine ultimo (lo sfruttamento capitalistico). E dunque i Quaderni non incoraggiano, in questa serie di note, le politiche di new deal, che solo in seguito - lungo il Novecento - si caricheranno anche di significati progressivi, o almeno “di compromesso”，in seguito alle lotte stesse dei lavoratori e come risposta a queste lotte e ai bisogni delle classi subalterne, sia pure in un quadro non rivoluzionario e dunque, per alcuni versi, di «rivoluzione passiva»6.

Bisogna sottolineare come per Gramsci lo Stato incida profondamente nella composizione di classe della società, ad esempio facendo diminuire o meno il peso dei ceti parassitari con la sua politica finanziaria (Q i,电5 i2§. Ma gli esem-

I. STATO ALLARGATO

pi potrebbero ovviamente moltiplicarsi, nel momento in cui lo Stato entra direttamente nella «organizzazione produttiva». Qui vi è quella produzione della società da parte dello Stato (elargitore di reddito, direttamente e indirettamente, per quote crescenti di popolazione, non necessariamente parassitarie, come invece a Gramsci sembrava, all'altezza dell'Italia fascista degli anni Trenta) che rappresenta la maggiore novità del rapporto Stato-società nel Novecento, sia pure sempre all'interno di un rapporto dialettico, di unità-distinzione, tra Stato e società civile (in tutti i sensi, economica e no), come Gramsci ci insegna pur sempre a partire da Marx.

Dunque, resta fermo per Gramsci che il modo di produzione capitalistico ha nell'economia il suo «motore primo». Resta fermo anche che per un marxista dialettico la distinzione tra struttura e sovrastruttura (e tra Stato e società civile classicamente intesa) è solo metodica, non organica: in una parola, è dialettica. Resta anche vero, per Gramsci, che nel Novecento lo Stato, il politico, ridefinisce i propri rapporti con l'economico in seguito alla necessità del capitale di superare la propria crisi. Intervento statale nel risparmio e nella produzione, introdotti nella società socialista come alternativa al mercato, vengono ora (cioè all'epoca di Gramsci) introdotti, sia pure con finalità opposte, anche nelle società capitalistiche.

Va anche detto che Gramsci usa pure, più raramente, uno schema triadico, composto da economia-società civile-Stato. Si prenda ad esempio il par. 49 del Quaderno 4, dove leggiamo che «il rapporto tra gli intellettuali e la produzione [...]è mediato da due tipi di organizzazione sociale: a) dalla società civile, cioè dall'insieme di organizzazioni private della società, b) dallo Stato» (Q 4 49, 47^. Qui la “produzione” viene nettamente distinta sia dalla società civile (in senso “gramsciano^), sia dallo Stato, termine usato in questo caso “in senso stretto”，cioè tradizionale, cioè non “allargato”，non comprendente quegli organismi che nel corrispondente testo C (Q 12, i,工崩 Gramsci definisce come «volgarmente detti “privati^». Dove il “volgarmente” e le virgolette tra cui pone l'aggettivo “privati” rendono esplicita la sua posizione, che riafferma il carattere solo apparentemente “privato^, e “separato”，della società civile. Ancora nel Quaderno io Gramsci torna a esprimere lo stesso schema triadico: «Tra la struttura economica e lo Stato con la sua legislazione e la sua coercizione sta la società civile [...] lo Stato è lo strumento per adeguare la società civile alla struttura economica» (Q io II,与 1253-4).

Ma cosa si deve intendere qui per “società civile”？ Non sembra la società civile in senso propriamente gramsciano, come apparato del consenso. In questo paragrafo, intitolato Noterelle di economia, Gramsci interviene sul concetto di homo oeconomicus. Il problema è come toglierlo di scena quando esso non corrisponda più a una «struttura economica [...] mutata radicalmente». Qui sembra che Gramsci si riferisca dunque, coll'espressione “società civile”，a un «mondo economico» che tracima rispetto alla «struttura economica» vera e propria. Nella stessa nota, del resto, egli distingue tra «struttura economica» e «operare economico», o anche tra «struttura economica» e «attività economica». In ogni caso, il ruolo che Gramsci assegna allo Stato - su questo conviene ora insistere -appare rilevantissimo: adeguare la società civile alla struttura economica.

i8


SENTIERI GRAMSCIANI

Torniamo ora allo schema che abbiamo visto espresso nella nota 49 del Quaderno 4. Vi è la “struttura”，mentre società civile e Stato fanno parte della “sovrastruttura^; come dice Gramsci nel corrispondente testo C, vi sono «due grandi “piani” superstrutturali, quello che si può chiamare della società civile, cioè dell'insieme di organismi volgarmente detti “privati” e quello della “società politica o Stato”》(Q 12, i, 1^18).

Gramsci - possiamo dire - è il più grande studioso marxista delle sovrastrutture, di cui indaga importanza, complessità, articolazioni interne. Non per questo perde di vista il ruolo determinante della struttura, sia pure all'interno di una concezione dialettica del loro rapporto.

L3

Secondo “allargamento”： società politica e società civile

Veniamo alla seconda direzione in cui si realizza T«allargamento del concetto di Stato» proposto da Gramsci. Nella lettera a Tania del 7 settembre 1931 abbiamo una fotografia di rara efficacia di questa scoperta teorica gramsciana:

Lo studio che ho fatto sugli intellettuali è molto vasto […].Questo studio porta anche a certe determinazioni del concetto di Stato che di solito è inteso come Società politica (o dittatura, o apparato coercitivo per conformare la massa popolare secondo il tipo di produzione e l'economia di un momento dato) e non come un equilibrio della Società politica con la Società civile (o egemonia di un gruppo sociale sull'intiera società nazionale esercitata attraverso le organizzazioni così dette private, come la chiesa, i sindacati, le scuole ecc.) e appunto nella società civile specialmente operano gli intellettuali7.

Studiando storia e ruolo degli intellettuali, ed enucleando così la propria teoria dell'egemonia, Gramsci è giunto a un nuovo concetto di Stato. L'attenzione di Gramsci si appunta soprattutto, in questo ambito, sugli “apparati egemonici” (termine che però nei Quaderni non compare, almeno al plurale), apparati che si aggiungono agli “apparati coercitivi”，tipici dello Stato stricto sensu, dello Stato ottocentesco, su cui si era appuntata l'attenzione di Marx e anche di Lenin (che opera e fa la rivoluzione in uno Stato per tanti versi ancora ottocentesco). Di qui discende l'importanza decisiva che Gramsci assegna agli intellettuali, con un nesso intellettuali-Stato che vive anche di suggestioni hegeliane. La «Società civile» è intesa come insieme di «organizzazioni così dette private». Torna qui un'espressione simile a quella già vista in Q 12, i, 1518 («organismi volgarmente detti “privati”》) e che è possibile trovare in vari luoghi dei Quaderni. L'uso delle virgolette (ad esempio in Q 6, 137, 8oi) o dell'avverbio «volgarmente» (ad esempio in Q 8, 130, 1020), come dell'espressione «così dette» che precede «private», sono segnali e indicatori della massima importanza: essi ci dicono che per Gramsci tali apparati egemonici, apparentemente “privati”, fanno in realtà parte a pieno titolo dello Stato e dunque ci consentono di parlare di “Stato allargato”. Ho già detto che questa espressione non si trova in Gramsci, che parla più volte di “Stato integrale” (ad esem-

I. STATO ALLARGATO                          19

pio Q 6, io, 691 o Q 6, 755 8io), ma che usa l'espressione «Stato in senso organico e più largo» (Q 6, 87, 763, corsivo mio).

Preme sottolineare anche un altro aspetto: se gli organismi della società civile gramscianamente intesa fossero “privati” tou court, si aprirebbe la strada a una lettura “culturalista”，“idealista”，“liberale” di Gramsci, tendente a enfatizzare l'importanza del “dialogo” o delThabermassiano “agire comunicativo”，visti come slegati dai rapporti di forza: una visione ingenua della democrazia e dell'egemonia8. Il fatto invece che tali organismi preposti alla formazione del consenso siano incardinati dialetticamente nello Stato permette di dire senza ambiguità che Gramsci sta proponendo una lettura forte della morfologia del potere nella società contemporanea. Un potere egemonico, in cui - ancora una volta, dialetticamente -nessuno dei due aspetti (forza e consenso, direzione e dominio) può essere cassato. Un potere egemonico il cui soggetto è la classe, ma una classe che -per essere davvero egemone - non può, come vedremo, che “farsi Stato”.

L4 Stato e coscienza di classe
La nota 47 del Quaderno i, intitolata Hegel e l'associazionismo, pare essere il primo luogo dei Quaderni in cui fa capolino una concezione dello Stato comprendente anche gli «organismi» della società civile: «La dottrina di Hegel sui partiti e le associazioni come trama “privata” dello Stato.[…]Governo col consenso dei governati, ma col consenso organizzato, non generico e vago quale si afferma nell'istante delle elezioni: lo Stato ha e domanda il consenso, ma anche “educa” questo consenso con le associazioni politiche e sindacali, che però sono organismi privati, lasciati all'iniziativa privata della classe dirigente» (Q i, 47,命

Per Gramsci “società civile” non è né la “struttura” marxianamente intesa, né l'hegeliano “sistema dei bisogni”，quanto piuttosto l'insieme delle associazioni sindacali, politiche, culturali, generalmente dette “private” per contraddistinguerle dalla sfera “pubblica” dello Stato. Il marxismo dialettico di Gramsci, lo abbiamo già visto, impedisce però tale distinzione netta, “organica”. Egli - a partire da una lettura di Hegel che avrebbe bisogno di diverse specificazioni e distinguo, e che non sembra esente da forzature - sostiene fin dal Quaderno i che partiti e associazioni costituiscono i momenti tramite i quali si costruisce il consenso, lo si educa. Lo Stato è il soggetto dell'iniziativa politico-culturale pur agendo come sappiamo per mezzo sia di canali esplicitamente pubblici, sia di canali apparentemente privati. La capacità euristica di questo schema interpretativo appare tanto più evidente oggi, quando lo sviluppo dei mass media e la loro incidenza politico-culturale appare così largamente riconosciuta: ai vecchi “apparati egemonici” come la scuola o la stampa si sono infatti aggiunte - fondamentali nella creazione del senso comune9 - le televisioni, terreno sul quale spesso le connotazioni di “pubblico” o “privato”, di “politico” o di “economico”, incontrano molte difficoltà.

L'espressione “società civile” non compare in Q i 47, 56, ma il concetto è presente, come si evince anche leggendo Q 6, 24, 703: «società civile come è in-

20


SENTIERI GRAMSCIANI

tesa dallo Hegel e nel senso in cui è spesso adoperata in queste note (cioè nel senso di egemonia politica e culturale di un gruppo sociale sull'intera società, come contenuto etico dello Stato)».

Si può aggiungere che Hegel è anche ripetutamente richiamato nei Quaderni come teorico dello “Stato etico” contrapposto allo Stato “guardiano notturno^, cioè allo Stato minimo humboldtiano. Il concetto di «“Stato etico” - dice Gramsci - è di origine filosofica (Hegel) e si riferisce [...] all'attività educativa e morale dello Stato» (Q 5 69, 60^-4). Su questo torneremo più avanti.

A parte la nota su Hegel, nel Quaderno 1 (e nel Quaderno 2)non vi sono notazioni rilevanti sul nostro tema, eccezion fatta per quelle già richiamate. È nel Quaderno 3 che Gramsci sottolinea ripetutamente il ruolo e la funzione dello Stato. In primo luogo, vi troviamo un rapido schizzo di storia dello Stato: non solo la distinzione tra quello antico-medioevale e quello moderno («Lo Stato moderno abolisce molte autonomie delle classi subalterne […]ma certe forme di vita interna delle classi subalterne rinascono come partito, sindacato, associazione di cultura»: Q 3, 18, 303), ma anche una importante notazione sulla «dittatura moderna», che «abolisce anche queste forme di autonomia di classe e si sforza di incorporarle nell'attività statale: cioè l'accentramento di tutta la vita nazionale nelle mani della classe dominante diventa frenetico e assorbente» (ibid.).

Le varianti introdotte nel testo C (Q 25 4 228力 di questa nota meritano attenzione. Non solo «la dittatura moderna» diventa «le dittature contemporanee», ma la chiusa del brano citato muta così: «l'accentramento legale di tutta la vita nazionale nelle mani del gruppo dominante diventa “totalitario”». Il riferimento è certo al fascismo (e il plurale del testo C, del 1934, ai «fascismi»). Ma mi chiedo se non vi si legga in filigrana anche un riferimento all'Unione Sovietica, ricordando tra l'altro che per Gramsci “totalitario” sembra avere valenza generalmente positiva, o comunque non negativa, neutra. Resta il fatto che la riflessione carceraria di Gramsci sullo Stato ha tra i suoi oggetti privilegiati anche lo Stato “totalitario” che va affermandosi in diverse forme.

Gli altri cenni allo Stato che troviamo in questo quaderno concorrono a enfatizzare l'importanza del concetto: «dal momento che esiste un nuovo tipo di Stato, nasce [concretamente] il problema di una nuova civiltà» (Q 3, 31, 309)10; «scarsa comprensione dello Stato significa scarsa coscienza di classe» (Q 3, 46, 326); «La unificazione storica delle classi dirigenti è nello Stato e la loro storia è essenzialmente la storia degli Stati e dei gruppi di Stati» (Q 3, 90, 372). La “classe^, per l'esattezza, sembra a Gramsci matura per porre se stessa come classe egemone solo quando: a) ha un partito autonomo, che afferma la propria «autonomia integrale» dalle classi dominanti (Q 3, 90, 373); e b) sa «unificarsi nello Stato» (ibid.).

Sia il par. 18 sopra citato, sia questo par. 90 hanno lo stesso titolo: Storia delle classi subalterne. Gramsci sta appunto cercando di capire perché una classe è subalterna e come fa a divenire dirigente. Su questa via riformula il concetto di egemonia - già presente in nuce nelle discussioni della Terza Internazionale di inizio anni Venti - e introduce l'espressione “società civile”，ancora non pienamente sviluppata come concetto gramsciano. Così infatti prosegue il par. 90: «Questa

I. STATO ALLARGATO

unità deve essere concreta, quindi il risultato dei rapporti tra Stato e “società civile^. Per le classi subalterne l’unificazione non avviene: la loro storia è intrecciata a quella della “società civile”，è una frazione disgregata di essa» (ibid).

Il testo C è ancora più esplicito: «Le classi subalterne, per definizione, non sono unificate e non possono unificarsi finché non possono diventare “Stato”： la loro storia, pertanto, è intrecciata a quella della società civile, è una funzione “disgregata” e discontinua della storia della società civile e, per questo tramite, della storia degli Stati o gruppi di Stati» (Q 25 5 2288).

È chiaro che Gramsci descrive qui il cammino dell'egemonia, e vede una classe come matura per porre la propria sfida egemonica solo in quanto giunge a esprimere ed esprimersi in un partito e a «diventare Stato».

Concludo le notazioni sul Quaderno 3 richiamando l'attenzione su Q 3 包 34。, che sia pure con qualche ambiguità mi sembra inizi ad “allargare” il concetto di Stato: «ogni elemento sociale omogeneo è “Stato”, rappresenta lo Stato, in quanto aderisce al suo programma: altrimenti si confonde lo Stato con la burocrazia statale. Ogni cittadino è “funzionario” se è attivo nella vita sociale nella direzione tracciata dallo Stato-governo, ed è tanto più “funzionario” quanto più aderisce al programma statale e lo elabora intelligentemente». Gramsci sta parlando di «Lotta di generazioni» (è il titolo della breve nota) e mette in guardia (un po’ sibillinamente) da «forme statolatriche». Si è ancora di fronte a una riflessione sulle esperienze totalitarie a lui contemporanee. Egli sta parlando in particolare del regime sovietico, come appare chiaro se si legge la nota 69 del Quaderno 9, dove - ribattendo alle critiche elitiste alla democrazia e ai suoi contenuti “numerici” - giunge a parlare del «sistema rappresentativo, anche non parlamentaristico e non foggiato secondo i canoni della democrazia astratta»: la democrazia soviettista. «In questi altri regimi - continua Gramsci - il consenso […]è supposto permanentemente attivo, fino al punto che i consenzienti potrebbero essere considerati come “funzionari” dello Stato e le elezioni un modo di arruolamento volontario di funzionari statali di un certo tipo» (Q 9, 69, 1141).

Per assonanza possiamo accostare a queste note sull’allargamento del concetto di “funzionario statale” l’ultima nota del Quaderno 2, aggiunta in realtà molto più tardi, nel 1933-34:

Cosa è la polizia? Certo essa non è solo quella tale organizzazione ufficiale, giuridicamente riconosciuta e abilitata alla funzione pubblica della pubblica sicurezza che di solito si intende. Questo organismo è il nucleo centrale e formalmente responsabile, della “polizia”，che è una ben più vasta organizzazione, alla quale, direttamente o indirettamente, con legami più o meno precisi e determinati, permanenti o occasionali, ecc., partecipa una gran parte della popolazione di uno Stato. L'analisi di questi rapporti serve a comprendere cosa sia lo “Stato” ben più di molte dissertazioni filosofico-giuridiche (Q 2, 燮 278-9).

Riflessione sulla storia delle classi dirigenti e delle classi subalterne e riflessione sullo Stato contemporaneo (anche e soprattutto totalitario) convergono nell’e-videnziare la nuova morfologia dello Stato del Novecento.

22


SENTIERI GRAMSCIANI

1*5 Datazioni
Prima di procedere nella lettura dei Quaderni, apriamo una parentesi sulla scansione temporale con cui Gramsci cerca di fissare la maturazione della nuova morfologia dello Stato, il suo processo di “allargamento”. La prima nota che vorrei richiamare si riallaccia al tema del nuovo modo di intendere le funzioni di polizia :

Il “tecnicismo” politico moderno è completamente mutato dopo il 48, dopo l’espansione del parlamentarismo, del regime associativo sindacale e di partito, del formarsi di vaste burocrazie statali e “private” (politico-private, di partito e sindacali) e le trasformazioni avvenute nell’organizzazione della polizia in senso largo, cioè non solo del servizio statale destinato alla repressione della delinquenza, ma dell’insieme di forze organizzate dallo Stato e dai privati per tutelare il dominio [politico ed economico] della classe dirigente. In questo senso, interi partiti “politici” e altre organizzazioni economiche o di altro genere devono essere considerati organismi di polizia politica di carattere “repressivo” e “investigativo”(Q 9, 133, 1195)11.

«Dopo il 48», dunque. In un'altra nota il 1848 è richiamato come spartiacque. Si tratta di Q & 形 972-3, in relazione al concetto di “rivoluzione permanente”. È una nota che conviene leggere nella più ricca seconda stesura:

Concetto politico della così detta “rivoluzione permanente” sorto prima del 1848, come espressione scientificamente elaborata delle esperienze giacobine dal 1789 al Termidoro. La formula è propria di un periodo storico in cui non esistevano ancora i grandi partiti politici di massa e i grandi sindacati economici e la società era ancora, per dir così, allo stato di fluidità sotto molti aspetti […]apparato statale relativamente poco sviluppato e maggiore autonomia della società civile dall'attività statale […].Nel periodo dopo il 1870, con l’espansione coloniale europea, tutti questi elementi mutano, i rapporti organizzativi interni e internazionali dello Stato diventano più complessi e massicci e la formula quarantottesca della “rivoluzione permanente” viene elaborata e superata nella scienza politica nella formula di “egemonia civile”. Avviene nell'arte politica ciò che avviene nell'arte militare: la guerra di movimento diventa sempre più guerra di posizione e si può dire che uno Stato vince una guerra in quanto la prepara minutamente e tecnicamente nel tempo di pace. La struttura massiccia delle democrazie moderne, sia come organizzazioni statali che come complesso di associazioni nella vita civile costituiscono per l’arte politica come le “trincee” e le fortificazioni permanenti del fronte nella guerra di posizione […].La qui-stione si pone per gli Stati moderni, non per i paesi arretrati e per le colonie, dove vigono ancora le forme che altrove sono superate e divenute anacronistiche (Q 13, 7, 1^66-7).

La citazione è lunga, ma piena di indicazioni, a partire dall'ultima, che richiama la celebre nota 16 del Quaderno 7 su «guerra di posizione e guerra manovrata o frontale», su cui torneremo, esplicitando come la visione della trasformazione morfologica dello Stato secondo un asse diacronico vada corretta alla luce della categoria di “sviluppo differenziato”, e relativa “analisi differenziata”, applicata alle società e agli Stati contemporanei.

I. STATO ALLARGATO

A parte ciò, vediamo come il processo di trasformazione dello Stato borghese, manifesto dopo il 1848, diviene dirompente dopo il 1870. L’affermazione graduale della democrazia conduce a un nuovo tipo di lotta di classe, all'altezza delle «trincee» e «casematte» che vanno rapidamente mutando il campo di battaglia. Perché la democrazia (borghese)? Perché, scrive Gramsci nel Quaderno 8, «la classe borghese pone se stessa come un organismo in continuo movimento, capace di assorbire tutta la società, assimilandola al suo livello culturale ed economico: tutta la funzione dello Stato è trasformata: lo Stato diventa “educatore”，ecc.» (Q & 2, 93力.

Gramsci cerca di spiegare poi «come avvenga un arresto e si ritorni alla concezione dello Stato come pura forza ecc.» (ibid). Per noi è però importante fissare che la traiettoria di marcia della borghesia - per Gramsci già colta (prefigurata) nell'essenziale da Hegel - porta con sé un nuovo tipo di Stato, sempre più complesso e fondato sull'organizzazione del consenso. Gramsci qui e là sembra retrodatare il discorso sul nesso Stato-egemonia: «Ma è esistito mai Stato senza “egemonia”？》, si chiede ad esempio in Q & 227, 1084. E in Q 6, 87, 763 richiama una formula del Guicciardini per cui «per la vita di uno Stato due cose sono assolutamente necessarie: le armi e la religione», per tradurla in «forza e consenso, coercizione e persuasione, Stato e Chiesa, società politica e società civile», aggiungendo che nel Rinascimento «la Chiesa era la Società civile, l'apparato di egemonia del gruppo dirigente». Del resto il processo di formazione-affermazione della borghesia è durato secoli. Continuiamo però a focalizzare l'attenzione sulle novità morfologiche dello Stato del Novecento, prendendo atto che il secolo - dal punto di vista della storia dello Stato, cioè dell'egemonia -sembra avere inizio per Gramsci nel 1870, non nel 1914 (e tanto meno nel 1917).

l6

Il Quaderno 6: definizioni

Ritorniamo ai Quaderni per seguire lo svolgersi della riflessione di Gramsci su Stato e società civile. Dopo il Quaderno 3, è il Quaderno 6quello in cui si trovano alcune delle definizioni di “Stato allargato” più pregnanti12. Il Quaderno 6-ricordiamo - è datato 1930-32, è un quaderno miscellaneo, composto quasi completamente da testi B. Vediamo alcuni brani su Stato e società civile.

Q 6, 10, 691: dopo la Rivoluzione francese la borghesia «potè presentarsi come “Stato” integrale, con tutte le forze intellettuali e morali necessarie e sufficienti per organizzare una società completa e perfetta»13.

Q 6, 87, 762-3: Gramsci traduce come già visto la formula del Guicciardini, chiudendo la nota con un'osservazione di grande interesse su «l'iniziativa giacobina dell'istituzione del culto dell'“Ente supremo”，che appare pertanto come un tentativo di creare identità tra Stato e società civile, di unificare dittatorialmente gli elementi costitutivi dello Stato in senso organico e più largo (Stato propriamente detto e società civile)»14.

Q 6, 88, 763-4 «nella nozione generale di Stato entrano elementi che sono da riportare alla nozione di società civile (nel senso, si potrebbe dire, che Stato=so-cietà politica + società civile, cioè egemonia corazzata di coercizione)».

24


SENTIERI GRAMSCIANI

Q 6,昭6, 8oo: organizzazioni e partiti «in senso largo e non formale» costituiscono «l'apparato egemonico di un gruppo sociale sul resto della popolazione (o società civile), base dello Stato inteso strettamente come apparato gover-nativo-coercitivo».

Q 6, 137, 8or. «Concetto di Stato […]per Stato deve intendersi oltre all'apparato governativo anche l'apparato “privato” di egemonia o società civile».

Q 6, 755 8加-工:«Nella politica l'errore avviene per una inesatta comprensione di ciò che è lo Stato (nel significato integrale: dittatura + egemonia)».

A questo punto dei Quaderni, dunque, Gramsci è pervenuto al concetto di “Stato allargato” che descrive nella lettera a Tania del settembre 1931: società politica + società civile, apparati governativo-coercitivi + apparati egemonici. Vorrei qui richiamare l'attenzione sull'«apparato egemonico», che compare in Q 6, 136, 8oo, espressione che mi sembra di fondamentale importanza perché rimanda alla materialità dei processi egemonici: non si tratta solo di «battaglia delle idee», ma di veri e propri apparati preposti alla creazione del consenso. Al tempo stesso, va rimarcata la distanza di questa concezione gramsciana da quella, probabilmente derivata dai Quaderni, anche se in modo distorto, degli AIS (Apparati ideologici di Stato) di Althusser: lo “Stato integrale” di Gramsci è attraversato dalla lotta di classe, i processi non sono mai univoci, esso costituisce anche il terreno dello scontro di classe. «C'è lotta tra due egemonie, sempre», scrive Gramsci (Q 8, 227, io8甫.Siamo distanti, dunque, da una teoria struttural-fun-zionalista: sia lo Stato che la società civile sono attraversati dalla lotta di classe, la dialettica è reale, aperta, l'esito non predeterminato. Lo Stato è insieme strumento (di una classe), ma anche luogo (di lotta per l'egemonia) e processo (di unificazione delle classi dirigenti). È possibile mettere in essere momenti di “contro-egemonia”，è possibile per una classe «già prima di andare al potere essere “dirigente” (e deve esserlo): quando è al potere diventa dominante ma continua ad essere anche “dirigente”》(Q 7 44, 41)巧.La funzione di direzione inizia prima, ma il dispiegamento pieno della funzione egemonica si ha poi solo nel “farsi Stato” della classe che giunge al potere: lo Stato serve al suo essere “dirigente” non meno che al suo essere “dominante”.

L7 Stato etico
Prosegue la ricognizione gramsciana sullo Stato-egemonia e sulla crisi dell'egemonia borghese che ha condotto al fascismo, ma anche alla rottura dell'Ottobre. Il punto di partenza è la celebre distinzione Oriente-Occidente che troviamo in Q 7, 6, 866 «In Oriente lo Stato era tutto, la società civile era primordiale e gelatinosa; nell'Occidente tra Stato e società civile c'era un giusto rapporto e nel tremolio dello Stato si scorgeva subito una robusta struttura della società civile. Lo Stato era solo una trincea avanzata, dietro cui stava una robusta catena di fortezze e casematte».

Da una parte «si tratta dunque di studiare, con profondità, quali sono gli elementi della società civile che corrispondono ai sistemi di difesa nella guerra

I. STATO ALLARGATO

di posizione» (Q 7, io, 860). Dall'altra, la crisi di egemonia è definita come «distacco della società civile da quella politica: si è posto un nuovo problema di egemonia, cioè la base storica dello Stato si è spostata. Si ha una forma estrema di società politica: o per lottare contro il nuovo e conservare il traballante rinsaldandolo coercitivamente, o come espressione del nuovo per spezzare le resistenze che incontra nello svilupparsi ecc.» (Q 7, 28, 8jé).

Rivoluzione e reazione sembrano affidare allo Stato stricto sensu la propria sorte. Ma il ricorso alla dittatura - variabile che Gramsci non può non avere drammaticamente presente - non esaurisce la gamma delle possibilità. Il tema della creazione di una “opinione pubblica”，ad esempio, se non è estraneo ai totalitarismi, investe anche pienamente gli Stati liberaldemocratici. Scrive Gramsci: «Ciò che si chiama “opinione pubblica” è strettamente connesso con l'egemonia politica, è cioè il punto di contatto tra la “società civile” e la “società politica^, tra il consenso e la forza. Lo Stato quando vuole iniziare un'azione poco popolare crea preventivamente l'opinione pubblica adeguata, cioè organizza e centralizza certi elementi della società civile» (Q 7, 83, 914).

Anche qui vorrei rimarcare la distanza di Gramsci da certe concezioni oggi così diffuse che dipingono la società civile come una libera arena in cui gli attori, dialogando, creano il tessuto connettivo della convivenza democratica. Avverte Gramsci: «esiste la lotta per il monopolio degli organi dell'opinione pubblica: giornali, partiti, parlamento, in modo che una sola forza modelli l'opinione e quindi la volontà politica nazionale, disponendo i discordi in un pulviscolo individuale e disorganico» (Q 7, 83, 915). E questo perché «le idee e le opinioni non “nascono” spontaneamente nel cervello di ogni singolo: hanno avuto un centro di irradiazione e di diffusione» (Q 9, 69, 1140).

Dietro ogni “dialogo” e ogni “agire comunicativo” vi è sempre, dunque, una lotta per l'egemonia. In questo senso lo Stato è «educatore» (Q 8, 2, 937 e Q 8, 62, 978), in questo senso è «etico»: «ogni Stato è etico in quanto una delle sue funzioni più importanti è quella di elevare la grande massa della popolazione a un determinato livello culturale e morale, livello (o tipo) che corrisponde alle necessità di sviluppo delle forze produttive e quindi agli interessi delle classi dominanti» (Q 8, 179, 1049).

Lo Stato che agisce per creare «conformismo»16 non lascia alla società civile spontaneità alcuna:

In realtà lo Stato deve essere concepito come “educatore”，in quanto appunto tende a creare un nuovo tipo o livello di civiltà; come ciò avviene? Per il fatto che si opera essenzialmente sulle forze economiche […]non deve trarsi la conseguenza che i fatti di soprastruttura siano abbandonati a se stessi, al loro sviluppo spontaneo, a una germinazione casuale e sporadica. Lo Stato è una “razionalizzazione” anche in questo campo, è uno strumento di accelerazione e taylorizzazione, opera secondo un piano, preme, incita, sollecita ecc. (Q 8, 62, 978).

Lo Stato come «taylorizzazione» (più che coordinamento: organizzazione ge-rarchico-funzionale, finalizzata «secondo un piano») dell'attività sovrastruttura-

26


SENTIERI GRAMSCIANI

le: scuole, giornali, chiese, partiti, sindacati, toponomastica, nulla sembra lasciato al caso. Anche se non va dimenticato che, essendo lo “Stato integrale” attraversato dalla lotta di egemonia, la classe subalterna che lotta per “farsi Stato” reagisce, cerca di mantenere la propria “autonomia” (che però è cosa diversa dall’“autonomia della società civile” come viene oggi solitamente intesa), e quindi di costruire anche una propria egemonia alternativa a quella dominante.

l8

Statolatria
Nel Quaderno 8 (1931-32: una delle fasi più acute di dissenso di Gramsci rispetto alla politica dell’URSS) alcune note sembrano riferirsi, in modo più o meno velato, alla Repubblica dei Soviet. Mi limito a un paio di testi. Il principale è Q 8, 1^0, intitolato Nozioni enciclopediche e argomenti di cultura. Statolatria. Dopo alcune annotazioni su società civile e società politica, Gramsci scrive: «Per alcuni gruppi sociali, che prima della ascesa alla vita statale autonoma non hanno avuto un lungo periodo di sviluppo culturale e morale proprio e indipendente [...], un periodo di statolatria è necessario e anzi opportuno: questa “statolatria” non è altro che la forma normale di “vita statale”, di iniziazione, almeno, alla vita statale autonoma e alla creazione di una “società civile” che non fu possibile storicamente creare prima dell'ascesa alla vita statale indipendente» (Q 8, 1^0, 1020).

Il paradosso della Rivoluzione d'Ottobre è dunque di aver vinto in Oriente, dove la società civile non solo è - come sappiamo a memoria - «primordiale e gelatinosa», ma dove - dice qui Gramsci enfatizzando - sembra addirittura mancare del tutto. Da qui la «statolatria», un atteggiamento fideistico, di identificazione con lo Stato, leva per colmare il ritardo dovuto al fatto che la rivoluzione non è stata preceduta da alcun “illuminismo”, da alcuna azione di costruzione egemonica. Vien da pensare ai passaggi in cui Gramsci si sofferma sulle difficoltà che la “nuova classe” ha nel creare i propri intellettuali organici, situazione dalla quale discendono i limiti stessi del marxismo sovietico, emblematizzati da Bucharin. Ma se Gramsci comprende l'origine della statolatria, e vede bene - in un'altra nota dello stesso Quaderno 8- come «gli elementi di superstruttura non possono che essere scarsi» in una fase di «primitivismo economico-corporativa», dove gli elementi culturali saranno soprattutto «di critica del passato» (Q 8, 8 io^3), non per questo chiude gli occhi sui pericoli di una situazione siffatta e sollecita una consapevole azione in controtendenza: «Tuttavia - prosegue in Q 8, i^o, 1020 - questa tale “statolatria” non deve essere abbandonata a sé, non deve, specialmente, diventare fanatismo teorico, ed essere concepita come “perpetua”: deve essere criticata, appunto perché si sviluppi, e produca nuove forme di vita statale, in cui l'iniziativa degli individui e dei gruppi sia “statale” anche se non dovuta al “governo dei funzionari”».

Gramsci avverte tutto il pericolo di degenerazione della situazione in cui il regime sovietico si trova. Siamo all'inizio di quello che in seguito sarà chiamato “stalinismo”, dove la statolatria non solo non sarà combattuta, ma verrà innalzata a sistema. Gramsci scrive questa nota nel 1931-32. Egli ha già alle spalle - non

I. STATO ALLARGATO

va dimenticato - lo scontro del 1926, la preoccupazione espressa nelle famose lettere indirizzate a Mosca sulla lotta interna al gruppo dirigente bolscevico. La statolatria, comprensibile dal punto di vista storico, cioè delle condizioni in cui la rivoluzione russa ha avuto luogo, non va né teorizzata né accettata senza mettere in moto controspinte che portino presto a poterne fare a meno. Un programma che, come è noto, non fu seguito in Unione Sovietica.

È stato anche sostenuto che Gramsci - nella decisa sottolineatura del ruolo dello Stato nella modernità del Novecento - corra il rischio di cadere, o decisamente cada egli stesso in una concezione statolatrica e/o totalitaria. Ad esempio, di fronte ad affermazioni già ricordate secondo le quali per “polizia” non deve intendersi solo quella inquadrata come tale (Q 2,项,27p), o secondo cui ogni cittadino attivo è un funzionario statale se «aderisce» ed «elabora» il programma dello Stato (Q 3 包 340), possono nascere alcune perplessità. Gramsci nella sua cella di Turi ha soprattutto di fronte - poli opposti ma per motivi diversi entrambi fortemente presenti - due Stati, due tipi di Stato: lo Stato fascista che lo tiene prigioniero, lo Stato sovietico nella cui causa egli si riconosce. La sua riflessione è certo intessuta di continui riferimenti all'esperienza storica di entrambi, così come egli riesce a comprenderla. D'altra parte - come si è fatto cenno -, Gramsci è tra i primi a cogliere come anche negli Stati liberaldemocratici vi siano nuovi e importanti fenomeni di “organizzazione delle masse”, di regolamentazione anche coatta delle loro modalità di vita, di ricerca di un nuovo e forte “conformismo” necessario per lo sviluppo della nuova produzione fordista.

Pur dunque con dei limiti, dovuti allo stesso tempo storico in cui egli vive e riflette, Gramsci è anche estremamente attento a precisare la deriva totalitaria dello Stato del Novecento e i pericoli insiti su questo fronte in primo luogo per il movimento comunista.

La questione della statolatria a livello teorico rimanda al passaggio cui si è già fatto riferimento: il pericolo di totalitarismo non nasce dalla “identificazione” di società politica e società civile? Se - come si è visto - esse sono «una stessa cosa» (Q 4, 3& 46O), se «nella realtà effettuale società civile e Stato si identificano» (Q 工3, i8,矽0), se la società civile «è anch'essa Stato, anzi è lo Stato stesso» (Q 26, 6, 2302), come si può respingere la «statolatria»? Si tratta, è vero, di espressioni molto forti. Sbagliate, se prese alla lettera, come si è già detto. Sappiamo che Gramsci scrive i Quaderni come appunti, che mette più volte in guardia il lettore (futuro e presunto) sulla necessità che essi hanno di essere rivisti, vagliati, forse corretti, sul fatto che bisogna sforzarsi di cogliere più il «ritmo del pensiero» che «le singole citazioni staccate» (Q 4, 1, 4明).Questo sembrerebbe appunto uno dei casi.

Non si vuol dire con ciò che certe affermazioni siano estranee al contesto della riflessione gramsciana, ma che Gramsci - per brevità di appunto o per «foga» di reazione, poiché si sta battendo teoricamente contro i propugnatori della ideologia della separazione “organica” di Stato e società civile - reagisce con una affermazione eccessiva. In realtà, per Gramsci il rapporto è dialettico, di richiamo e influenza reciproca. Come è dimostrato anche da tutte le citazioni riportate precedentemente, Stato «propriamente detto» e «società civile» sono

28


SENTIERI GRAMSCIANI

due momenti distinti, non si identificano, sono in relazione dialettica e insieme costituiscono lo “Stato allargato”. E come è esplicitato anche nella polemica contro Ugo Spirito e la sua pretesa identificazione (molto “gentiliana”)di individuo e Stato, che Gramsci respinge e fa risalire alla «assenza di una chiara enunciazione del concetto di Stato, e della distinzione in esso tra società civile e società politica, tra dittatura ed egemonia, ecc.» (Q io II, 7, 124^).

Alla semplificazione Gramsci è portato probabilmente anche dall'influenza di alcune tematiche gentiliane, di Gentile e della sua scuola. In diversi passaggi il giudizio di Gramsci su Gentile è molto critico, come lo è sui suoi seguaci (Ugo Spirito e altri) che cercano sulla scorta della filosofia di Gentile di dare corpo a una ipotesi “corporativa” nell'ambito del fascismo e in polemica con i liberali-liberisti. Benché Gramsci irrida al loro verbalismo e alla loro incompetenza economica, egli riconosce che la concezione dello Stato di Gentile (“notte in cui tutte le vacche sono nere”，poiché per Gentile «tutto è Stato») apre la strada almeno a superare alcune unilateralità di Croce, da cui pure Gramsci è ispirato: «Per il Gentile - egli scrive - la storia è tutta storia dello Stato; per il Croce è invece “etico-politica”，cioè il Croce vuole mantenere una distinzione tra società civile e società politica. [Per Gentile] egemonia e dittatura sono indistinguibili, la forza è consenso senz'altro: non si può distinguere la società politica dalla società civile: esiste solo lo Stato» (Q 6, io, 691).

Come si vede bene, entrambe le posizioni sono diverse da quella di Gramsci. Si è visto ripetutamente come in Gramsci vi siano sia forza che consenso, non reductio ad unum; d'altra parte non vi è in lui neanche quella “distinzione” adialettica che c’è nella “dialettica dei distinti” di Croce. Fra Croce e Gentile Gramsci è, potremmo dire, per una “terza via”： valorizza il momento etico-politico di Croce (l'egemonia), il momento della società civile, ma ne fa una parte dello Stato (“allargato”). Unità e distinzione tra società politica e società civile, dunque.

L9

Equilibri instabili
Nel Q13,17,157817 - datato 1932-34 - Gramsci aveva scritto: «la vita statale viene concepita come un continuo formarsi e superarsi di equilibri instabili (nell'ambito della legge) tra gli interessi del gruppo fondamentale e quelli dei gruppi subordinati».

Ancora nel Quaderno 15 - siamo nel 1933, si tratta di un testo B - una definizione complessa, dinamica, avvolgente, quanto mai aperta: «Stato è tutto il complesso di attività pratiche e teoriche con cui la classe dirigente giustifica e mantiene il suo dominio non solo ma riesce a ottenere il consenso attivo dei governati» (Q 15 io, 176》. Qui l'accento sembra battere più sui processi che sulle forme. Non è detto però che gli “apparati” di cui altrove si parla vengano meno. A mio avviso, soggetti, processi e forme hanno in Gramsci tutti il loro spazio, in un rimando continuo soggettivo-oggettivo che ne costituisce gran parte del fascino (e della difficoltà).

Gramsci non rinnega, neanche indirettamente, le riflessioni e definizioni sullo Stato che abbiamo visto fin qui, che anzi vengono riproposte anche in molti degli ultimi quaderni, in seconda stesura. Ma prospetta un modello interpre-

I. STATO ALLARGATO

tativo dello Stato sempre più dinamico e processuale. “Equilibri instabili” è una espressione che rende bene il senso della lotta e lo spazio della politica. Lo Stato è il terreno, il mezzo e il processo in cui questa lotta necessariamente si svolge, ma gli attori principali di tale lotta sono quelle che Gramsci chiama le «classi fondamentali». Per Gramsci il loro “farsi Stato” è un momento ineludibile nella lotta per l'egemonia (come lo è anche il disporre di un partito portatore di una precisa e alternativa «concezione del mondo»). Non c’è spazio - in Gramsci -per un “protagonismo degli intellettuali” o “della società civile”，cioè per una loro considerazione sganciata da queste coordinate di fondo.

Note
1. C. Buci-Glucksmann, Gramsci e lo Stato. Per una teoria materialistica della filosofia [1975], Editori Riuniti, Roma 1976, p. 65.

2. Per le posizioni gramsciane sullo Stato negli anni dell’“Ordine Nuovo” 一 quando alle influenze gentiliane si erano affiancate e poi gradatamente erano subentrate influenze leniniste 一 &r. infra, CAP. 3.

3. J. Texier, Significati di società ci-vile in Gramsci, in “Critica marxista”，5, 1988; C. N. Coutinho, Il pensiero politico di Gramsci, Unicopli, Milano 2006.

4. Come è anche provato da Q io II, 7, 1245, dove Gramsci critica Ugo Spirito proprio per l'assenza di tale distinzione. Cr. infra, pp. 27-8.

5. Ma cfr. anche le obiezioni più generali avanzate in Q 14, 57, 1716 (sulla «politica dei “lavori pubblici”》) e Q 15, i, 1749-50 (sulla nascita dell’IMI, dell’IRI ecc.).

6. In generale, su questa importante categoria dei Quaderni cfr. P Voza, Rivoluzione passiva, in F Frosini, G. Liguori (a cura di), Le parole di Gramsci. Per un lessico dei Quaderni del carcere, Carocci, Roma 2004. Sul nesso Stato-economia cfr. anche L. Cavallaro, Leconomia politica di Gramsci, in “Critica marxista”，4, 1997.

7. A. Gramsci, Lettere dal carcere, a cura di A. A. Santucci, Sellerio, Palermo 1996, pp. 458-9.

8. Sul concetto di egemonia cfr. infra, CAP. ii; e G. Cospito, Egemonia, in Frosini, Liguo-ri, Le parole di Gramsci, cit.

9. Cfr. infra, CAP. 5.

10. Più ricco il testo C: «dal momento in cui un gruppo subalterno diventa realmente autonomo ed egemone suscitando un nuovo tipo di Stato, nasce concretamente l'esigenza di costruire un nuovo ordine intellettuale e morale» (Q ii, 70, 1508-9). Per affermazioni analoghe cfr. Q 4 3, 425 (e Q 16, 9 i86”.

11. Nel testo C, significativamente, «repressivo» è sostituito con «preventivo» (Q 球 27, i62i).

12. Tralascio l'importante testo di Q 4, 38, 458, molto arricchito in seconda stesura (Q 电 i7, 7584), su cui torneremo, nonché le note già richiamate.

13. Nel prosieguo della nota Gramsci parla della crisi di egemonia della borghesia in termini di «[processo di] disintegrazione dello Stato moderno». E più avanti introduce una interessante comparazione tra Croce e Gentile («Per il Gentile la storia è tutta storia dello Stato; per il Croce è invece etico-politica, cioè il Croce vuole mantenere una distinzione tra società civile e società politica»), su cui torneremo.

14. Qui si parla di «identità tra Stato e società civile», e la società civile è senza dubbio da intendersi «in senso gramsciano». Cfr. supra, PAR. i.2.

15. Il corrispondente testo C (Q ig 24, 2oio-i) non muta il senso dell'affermazione gramsciana, nonostante la sostituzione del termine “classe” con l'espressione “gruppo sociale”，sostituzione alla quale si è a volte attribuito un significato teorico che mi sembra 一 a leggere l'intero testo 一 non avere affatto.

16. Sulla categoria di “conformismo” cfr. infra, CAP. 4.

17. La nota in prima stesura (Q 4, 38, 458) non contiene il brano per noi rilevante.

2

Società civile
2.1

L’interpretazione di Bobbio
Per affrontare il tema della “società civile” in Gramsci e dei rapporti di contiguità e differenza che tale concetto ha da una parte con l'omonimo concetto che troviamo in Marx e dall'altra con alcune interpretazioni odierne che ne sono state date, è utile partire - sempre tenendo presenti le puntualizzazioni del capitolo precedente sul concetto-madre di “Stato allargato” - dalla particolare lettura che della società civile in Gramsci ha dato Norberto Bobbio, forse l'interpretazione che più ha influenzato, dopo Togliatti, la ricezione dell'autore dei Quaderni del carcere. In seguito soprattutto alla lettura avanzata da Bobbio a metà degli anni Sessanta, infatti, Gramsci è diventato per molti addirittura il teorico della società civile. La sua crescente penetrazione nel dibattito filosofico e politologico internazionale è avvenuta in gran parte con questo segno. Significativamente, nel corso degli anni Ottanta e Novanta la riscoperta teorica della società civile ha spesso fatto perno sul pensiero gramsciano, attraverso la mediazione, più o meno consapevole, della lettura fattane da Bobbio.

Lo studio della bibliografia di Bobbio offre un indizio che permette di capire quanto importante per questo autore sia stato lo studio di Gramsci nel mettere a punto la sua classica concezione della coppia dicotomica società civile/Stato e in primo luogo la nozione di società civile. Nella Premessa al suo Stato, governo, società. Per una teoria generale della politica' volume che raccoglie alcune voci scritte per VEnciclopedia Einaudi, lo stesso autore scrive che «l'antitesi società civile/Stato era già stata da me illustrata storicamente attraverso l'opera di Hegel, di Marx, di Gramsci»2. È però nel 1968 che egli pubblica il saggio Sulla nozione di società civile' che costituisce una prima versione della voce dell'Enciclopedia Einaudi poi raccolta in volume. È una data a ridosso di quel Convegno internazionale di studi gramsciani tenuto a Cagliari il 23-27 aprile 1967 (come recita il sottotitolo dei relativi Atti) largamente egemonizzato - potremmo dire con linguaggio gramsciano - dalla relazione bobbiana su Gramsci e la concezione della società civile\ Un interesse dunque non secondario, quello di Bobbio per Gramsci, proprio in relazione al tema in questione. E una lettura di Gramsci giudicata non a torto come quella che «ne ha influenzato più di ogni altra la recezione»5.

Nella sua relazione cagliaritana Bobbio sottolineava i motivi di “autonomia” di Gramsci rispetto alla tradizione marxista: sia per Marx che per Gramsci - egli

2. SOCIETÀ CIVILE

affermava - la società civile è il vero “teatro della storia” (la celebre espressione de^ldeologia tedesca)6. Ma per il primo essa fa parte del momento strutturale e per il secondo di quello sovrastrutturale; per Marx il “teatro della storia” era la struttura, l'economia, per Gramsci la sovrastruttura, la cultura, il mondo delle idee. Bobbio segnala non a torto la differenza tra i concetti di “società civile” in Gramsci e in Marx: mentre Marx identifica la società civile con la base materiale, con l’infrastruttura economica, «la società civile di Gramsci non appartiene al momento della struttura, ma a quello della superstruttura»7. Tuttavia, a partire da qui, Bobbio perveniva a una conclusione errata: mentre in Marx la società civile (la base economica) era il fattore primario della realtà storico-sociale, Bobbio suppone che la trasformazione effettuata da Gramsci sposti dalT«infrastruttura» alla «su-perstruttura» (e precisamente alla società civile) questa centralità: «In Marx, questo momento attivo e positivo è strutturale, in Gramsci è superstrutturale»8.

Gramsci era dunque per Bobbio soprattutto il “teorico delle sovrastruttu-re”，nel senso che il momento etico-politico aveva nel suo sistema teorico un posto fondante inedito rispetto a Marx e al marxismo. In tal modo Gramsci era di fatto assimilato alla tradizione liberale (come Benedetto Croce aveva ipotizzato già vent'anni prima)9. Per costruire la sua tesi, però, Bobbio doveva assumere e dare per scontata una lettura “meccanicistica” del rapporto struttura-sovrastruttura, dove la determinazione “in ultima istanza” di uno dei due termini diveniva determinazione forte e immediata dell'altro livello di realtà: «teatro di ogni storia». La struttura, o la sovrastruttura, cioè, a seconda di quale dei due termini era considerato più importante (in Marx o in Gramsci), sembrava determinare completamente l'altro. Sembravano non esservi più momenti insieme di unità e di autonomia, e azione reciproca, fra i diversi livelli di realtà, propri di ogni concezione dialettica, quale è la concezione di Gramsci. È indubbio che vi sia in questo autore il primato della soggettività, della politica, ma in un senso diverso da quello registrato da Bobbio: il tentativo presente nei Quaderni di costruire una teoria della politica e delle forme ideologiche era pur sempre a partire da Marx. Gramsci sa e scrive che «il contenuto dell'egemonia politica [...] deve essere di ordine economico», tanto più quando si tratti di un «nuovo gruppo sociale che ha fondato il nuovo tipo di Stato» (Q & * io^s).

Inoltre - ma la questione è strettamente connessa -, esaminando la categoria di società civile in Gramsci, Bobbio non vede che essa è la via attraverso la quale Gramsci arricchisce di nuove determinazioni la teoria marxiana dello Stato. Per Gramsci la produzione e la riproduzione della vita materiale continuano a essere il fattore primario dello svolgimento storico. Ed egli sa che «la struttura e le superstrutture formano un “blocco storico”，cioè l'insieme complesso e discorde delle soprastrutture sono il riflesso dell'insieme dei rapporti sociali di produzione» (Q & 182,105I). Fissare correttamente questo punto è essenziale per valutare la posizione di Gramsci rispetto al marxismo, così come il suo concetto di società civile: Gramsci non nega le scoperte essenziali di Marx, ma le arricchisce, le amplia e completa, nel quadro di un'accettazione piena del metodo del materialismo storico, interpretato alla luce delle novità proprie della realtà che ha di fronte.

32


SENTIERI GRAMSCIANI

Ciò non significa, ovviamente, che i due concetti di società civile non siano -come notato da Bobbio - diversi. Vediamo allora in primo luogo come il concetto si presenta nell'opera del “fondatore della filosofia della praxis”.

2.2

La società civile di Marx
Sgombriamo il campo da un problema preliminare. Wolfgang Fritz Haug, in un intervento (di grande interesse) del 198910, ha inteso contestare alla radice la lettura bobbiana, sostenendo che è errato tradurre l'espressione tedesca bürgerliche Gesellschaft con “società civile” invece che, letteralmente, con “società borghese^. Come è noto, l'espressione tedesca tiene unito ciò che quasi tutte le altre lingue hanno separato. Questa ambivalenza semantica segnala del resto una verità storica: non c’è realmente società civile prima della società borghese.

Ma che senso avrebbe tradurre Marx facendogli dire - nel celebre passo della Prefazione del '59 a Per la critica dell'economia politica - che «tanto i rapporti giuridici quanto i rapporti dello Stato [...] hanno le proprie radici, piuttosto, nei rapporti materiali dell'esistenza il cui complesso viene abbracciato da Hegel, seguendo l'esempio degli inglesi e dei francesi nel secolo XVIII, sotto il termine di “società borghese”》, invece che in quello di «“società civile”》, come si è soliti tradurre?11 Quel «seguendo l'esempio degli inglesi e dei francesi» non ci dice, innanzitutto, che qui, in questo luogo topico dell'esposizione del suo modello teorico, Marx si sta riferendo proprio all'accezione più generale del termine, anche se non storicamente indeterminata, quella civil society concettualizzata in Gran Bretagna e Francia, cui fa abbastanza esplicitamente riferimento? Le parole che vengono subito dopo, nel testo marxiano («e che l'anatomia della società civile è da ricercare nell'economia politica》) sono certo più ambivalenti, per il problema che stiamo affrontando, perché “società civile” potrebbe essere anche sostituito con “società borghese”, ma la traduzione prevalente discende dalla frase marxiana immediatamente precedente.

Anche Gramsci, come è noto, è stato titubante su questo punto: come l'edizione critica di Valentino Gerratana segnala in nota, in carcere, nei suoi esercizi di traduzione, Gramsci aveva in un primo tempo tradotto «.. .abbracciava col nome di “società borghese”； [ma] che però l'anatomia della società borghese è da ricercarsi nell'economia politica》. Cancellando poi la parola «borghese》 con un tratto di penna e sostituendola con «civile» (Estratti dai Quaderni di traduzione, 23胰.

Più in generale, non sembra possibile tradurre, in questo tipo di contesto, bürgerliche Gesellschaft in italiano con “società borghese”. Per l'italiano, con l'espressione “società borghese” vengono comprese sia le relazioni statuali che quelle extrastatuali. Termine inadeguato dunque a rendere la contrapposizione istituita da Marx tra le “forme dello Stato” e l'altro in cui queste affonderebbero le proprie “radici”. È “società civile” il termine che, derivato dal latino societas civilis (traduzione medioevale del greco koinonia politiké) attraverso un lungo lavorio di depurazione storica, è passato a indicare appunto la societas cwilis sine imperio, distinta da quella cum imperio, cioè lo Stato12.

2. SOCIETÀ CIVILE

Torniamo a Marx. Come è noto, il tema della società civile e del rapporto tra Stato e società civile interessa questo autore fin dalle sue opere giovanili; ne costituisce anzi uno dei motivi centrali. Nella “Critica del '43”, la Critica della filosofia hegeliana del diritto pubblico, Marx - seguendo il procedimento applicato da Feuerbach alla critica della religione, ovvero il rovesciamento del rapporto tra soggetto e predicato - afferma che in Hegel il soggetto è lo Stato e il predicato è la società civile, mentre nella realtà è l'esatto contrario: il soggetto va ricercato nella società civile. Scrive Marx: «Famiglia e società civile sono i presupposti dello Stato, sono essi propriamente gli attivi. Ma nella speculazione diventa il contrario: mentre l'idea è trasformata in soggetto, quivi i soggetti reali, la società civile, la famiglia […]diventano dei momenti obiettivi dell'idea, irreali, allegorici»13. Ha dunque ragione Bobbio quando afferma che lo Stato in Marx è «momento secondario o subordinato rispetto alla società civile»14.

Questa posizione, che risale al '43, sarà tenuta ferma lungo l'intero percorso marxiano. Ho già accennato al brano dell'ideologia tedesca che afferma che la «società civile è il vero focolare, il teatro di ogni storia»15; e all'altro, molto conosciuto, della Prefazione a Per la critica dell'economia politica, dove Marx scrive -proprio a proposito del suo giovanile distacco da Hegel degli anni 1843-44 -quanto abbiamo sopra ricordato16.

Nell'opera di Marx, tuttavia, si trovano anche elementi che inducono a una lettura più complessa della dicotomia Stato/società civile, una lettura in parte diversa, che non vuole negare il “rovesciamento” operato rispetto a Hegel, ma problematizzare sia il concetto di società civile, i contenuti di cui esso si nutre, sia l'intera valutazione della separazione società-Stato. (E usando il termine “società” accenno solo a una questione terminologica che non appare senza significato: il fatto, cioè, che il Marx della maturità e delle grandi opere di critica dell'economia politica non userà più “società civile”，abbandonerà del tutto questa espressione, preferendo usare “società” tout court〉

In merito a “società civile”，già Gerratana ha a suo tempo rilevato17 - proprio replicando a Bobbio - che non è del tutto vero che il concetto in Marx appartenga al solo momento della struttura. Nella Questione ebraica®, del 1843-44, ad esempio, Marx scrive: «Questo conflitto mondano [...] il rapporto dello Stato politico coi suoi presupposti, siano pur essi elementi materiali come la proprietà privata ecc., o spirituali, come cultura, religione […]la scissione tra lo Stato politico e la società civile, questi contrasti mondani Bauer li lascia sussistere»19.

I “presupposti” dello Stato, ciò che viene prima dello Stato, sono dunque sia elementi materiali che elementi spirituali e culturali. E ancora nella stessa opera, più avanti, Marx indica come «parti costitutive semplici» della società civile «da un lato gli individui, dall'altro gli elementi materiali e spirituali»20. Inoltre, aggiungeva Gerratana, riferendosi alla Prefazione del '59, «quando Marx scrive che “l'anatomia della società civile è da ricercare nell'economia politica”, non si vede perché si debba identificare la parte con il tutto, cioè la struttura portante, l'“anatomia” della società civile con gli elementi che questa struttura sostiene e che sono ad essa funzio-nali»21. Sarebbero cioè presenti nella società civile di Marx sia elementi strutturali che elementi sovrastrutturali, anche se sono i primi a essere centrali.

34


SENTIERI GRAMSCIANI

Più in generale, a me pare che la dicotomia in questione sia - per Marx -propria della modernità, ovvero della società borghese; parallela o addirittura sovrapponibile a quella fra bourgeois e citoyen, che Marx critica in nome di una sintesi e di una ricomposizione superiori. Marx cioè non si limita a “rovesciare” 「hegeliano rapporto Stato-società, si oppone a questa opposizione, critica la dicotomia tra sfera pubblica e privata, in qualche modo rifiuta il confinamento del politico nello Stato e del socio-economico nella società, mostra come potere (e politica) attraversino entrambi i momenti. È questa concezione dialettica che ancora lo lega a Hegel. Ed è questa stessa dialettica che - ancora di più - segna l’impostazione di Gramsci.

In altre parole, si tratta di prendere le distanze da una lettura “meccanicistica^ del rapporto struttura-sovrastruttura, lettura che invece Bobbio fa sua, lettura che ha nella citata Prefazione del '59 il suo luogo classico: testo però che proprio Gramsci ha saputo reinterpretare in senso antideterministico. Si tratta di prendere le distanze - va ripetuto - da una concezione in cui la determinazione “in ultima istanza” di uno dei due termini (struttura e sovrastruttura) diverrebbe determinazione forte e immediata dell'altro livello di realtà: «teatro di ogni storia».

2.3

La concezione dialettica di Gramsci
Se veniamo ai Quaderni del carcere, il discorso si complica ulteriormente. Per meglio dire, si complica il tentativo di leggerne la complessità e ricchezza con gli strumenti categoriali rigidamente dicotomici messi in campo da Bobbio. Come già a Cagliari nel ’67 Jacques Texier obiettò a Bobbio, il concetto fondamentale di Gramsci non è la società civile ma il «blocco storico»22. Il che vuol dire, come aveva già ricordato Togliatti dieci anni prima23, riprendendo un'affermazione esplicita di Gramsci, che la distinzione tra Stato e società civile è di natura “metodica” e non “organica”. Sono molte le citazioni possibili dai Quaderni, i passi in cui Gramsci torna sull'unità reale di Stato e società. Una almeno va ricordata. È tratta dal par. 38 del Quaderno 4. «si specula [...] sulla distinzione tra società politica e società civile e si afferma che l’attività economica è propria della società civile e la società politica non deve intervenire nella sua regolamentazione. Ma in realtà questa distinzione è puramente metodica, non organica e nella concreta vita storica società politica e società civile sono una stessa cosa. D'altronde anche il liberismo deve essere introdotto per legge, per intervento cioè del potere politico» (Q 4, 38, 460).

Viene dunque meno la separazione rigida fra economia, politica e società. Stato e società civile non sono realtà autonome, l’ideologia liberale che le dipinge come tali è esplicitamente negata. Da qui nasce il concetto, centrale nei Quaderni, di “Stato allargato”.

Struttura e sovrastruttura, economia, politica e cultura sono per Gramsci sfere unite e insieme autonome della realtà. E anche per questo ha poco senso contrapporre la società civile di Marx, luogo soprattutto delle relazioni economiche, alla società civile di Gramsci, luogo soprattutto delle relazioni politico-

2. SOCIETÀ CIVILE

ideologiche: andrebbe di nuovo persa la dialetticità del loro pensiero, e soprattutto del pensiero di Gramsci, che nel momento in cui sottolinea alcuni aspetti della società civile lo fa sempre anche a partire da Marx e dalla sua lezione, che egli dà per acquisita e a partire dalla quale si sforza di andare avanti, registrando nella teoria le novità intervenute nella storia. Uno dei punti centrali del marxismo di Gramsci è infatti questo non separare in modo ipostatizzato alcun aspetto del reale (economia, società, Stato, cultura). Bobbio, la cui teoria politica è fortemente dicotomica e procede per coppie oppositive, pone invece la dicotomia Stato/società civile anche al centro del pensiero di Gramsci, negando così proprio ciò che in Gramsci è più importante: la non sepa/ra:zione, l'unità dialettica tra politica e società, tra economia e Stato.

Vi è in Gramsci anche una novità rispetto a Marx? In parte sì: è quella relativa al ruolo dello Stato e del politico. Detto in estrema sintesi: Gramsci supera compiutamente (a partire dalla lezione di Lenin) quella visione riduttiva e strumentale dello Stato che costituisce forse il maggior punto debole della teoria politica di Marx. Ciò fa sì che mentre Marx pensa il rapporto dialettico di società e Stato a partire dalla società, Gramsci pensa il rapporto dialettico di società e Stato a partire dallo Stato, anche per “correggere” e “riequilibrare” un pregresso squilibrio interpretativo. Marx e Gramsci, però, concordano su un punto essenziale: anche la società civile non è un luogo idilliaco, fatto di consenso e di trionfo della democrazia e della cittadinanza quale appare in alcune rappresentazioni odierne, tese a contrapporre questa realtà alla realtà, più o meno dispotica e oppressiva, ma sempre vista come negativa, del politico. Come ha sottolineato Joseph Buttigieg, la storia della società civile per Gramsci è storia del dominio di alcuni gruppi sociali su altri, essendo la trama dell'egemonia fatta sempre anche di subordinazione, corruzione, esclusione dal potere24; è storia di lotta di classe.

Va anche detto che è sul tema dello Stato che si misura maggiormente la novità costituita dall'elaborazione gramsciana. Nell'intero pensiero di Gramsci, la riflessione sullo Stato-nazione è centrale e legata alla tematica dell'egemonia. Stato-nazione, crisi dello Stato borghese, costruzione-superamento dello Stato proletario e internazionalismo sono nodi problematici che delimitano il cuore della riflessione fin dagli anni delT“Ordine Nuovo”, quando il “primato della politica” inizia a prendere la sua forma matura, sussumendo gradualmente gli elementi di precedente “sorelismo”，facendo scrivere a Gramsci (palesemente influenzato anche dalla lettura di Hegel e degli hegeliani nostrani) che «lo Stato è sempre stato il protagonista della storia»25. Ancor di più nei Quaderni la riflessione gramsciana è imperniata sullo Stato: è su questo punto, anzi, che Gramsci dà il suo contributo più importante alla definizione di una teoria della politica marxista, lo “Stato integrale” come “allargamento del concetto di Stato”2, Non solo egli supera lo strumentalismo riduttivo, che era anche di un certo Marx, «secondo cui lo Stato è uno strumento nelle mani di una classe soggetto, dotata di volontà»27, ma ridefinisce la forma-Stato, indicando come in essa sia compreso anche l'apparato egemonico (Q 6,137, 801). È anche così svelata la non separatezza della “società civile” dallo Stato, come Gramsci ribadisce nei Qua-

36


SENTIERI GRAMSCIANI

derni infinite volte. Affermando ad esempio che «nella realtà effettuale società civile e Stato si identificano» (Q 13, 18, ig o che «la società civile […]è an-ch’essa “Stato”，anzi è lo Stato stesso» (Q 26, 6, 2302). Non male, per il presunto teorico dell'autonomia della società civile! Nel pensiero di Gramsci, lo Stato si configura come luogo di un'egemonia di classe, momento in cui - come ho già ricordato - si ha un «continuo formarsi e superarsi di equilibri instabili (nell'ambito della legge) tra gli interessi del gruppo fondamentale e quelli dei gruppi subordinati, equilibri in cui gli interessi del gruppo dominante prevalgono ma fino a un certo punto» (Q 13, p. 1584).

È importante sottolineare che se vi è questo momento di innovazione teorica rispetto a Marx è anche perché nel marxismo di Gramsci irrompono le novità registrate nel rapporto tra economia e politica nel Novecento, l'allargamento dell'intervento statale nella sfera della produzione, l'opera di organizzazione e razionalizzazione con cui il politico si rapporta alla società e anche la produce. Bolscevismo, fascismo, keynesismo, welfare state sono tutti esempi - sia pure con le ovvie differenze - di questo nuovo rapporto tra economia e politica che si afferma a partire dalla prima guerra mondiale (come viene colto con lucidità da Walter Rathenau in Germania e dibattuto anche negli ambienti socialdemocratici e comunisti) e che costituisce rispetto al capitalismo di Marx una novità enorme. Una novità che Bobbio non coglie per la formalizzazione idealistica del suo discorso, che va sempre da teoria a teoria, senza che in questa storia delle idee entri mai la storia fattuale, senza che mai compaia il loro referente reale, in questo caso le società su cui Marx e Gramsci si trovano a riflettere. Invece, non solo l'economia viene - dalla fine dell'Ottocento e poi sempre più nel corso del Novecento - invasa dalla politica. Come ha scritto Marco Aurélio Nogueira, «il politico dilaga, occupa molti spazi. La “politicizzazione del sociale” è seguita dalla “socializzazione della politica”》*. Gramsci, in campo marxista, è fra coloro che meglio colgono teoricamente e politicamente questo fenomeno.

Quanto detto finora porta ad affermare che Gramsci è un teorico dell'“au-tonomia del politico”？ Non credo. Ritengo siano errate quelle letture che, sottolineando più del dovuto il suo giovanile “sorelismo”，rischiano di farne un teorico dell'“autonomia del sociale”. Ma la dialetticità del suo pensiero (oltre che tutta la sua biografia umana e politica) deve indurre a evitare anche l'errore opposto. La modernità del pensiero di Gramsci sta nel fatto che, nella sua concezione, la statualità e la politica che egli propone “comprendono” la società, anche nel senso che se ne nutrono, che non la negano, che non se ne separano. Le note sui ceti subalterni, sul folclore, sulla lotta di egemonia, come il giovanile “spirito di scissione”，rimandano a una “concezione allargata della politica”，oltre che dello Stato. Gramsci ha ridefinito il concetto di Stato, ma ha anche allargato il concetto di politica. Se si separa società e Stato, politica ed economia, società e politica, in qualsiasi direzione si voglia procedere, si è fuori del solco del suo pensiero.

La società civile è dunque nell'autore dei Quaderni un momento dello “Stato allargato”, uno spazio nel quale si determinano relazioni di potere, sebbene si tratti di uno spazio dotato di autonomia relativa rispetto alla “società politi-ca”，vale a dire allo “Stato-coercizione”. Gramsci, pertanto, non accetta una po-

2. SOCIETÀ CIVILE

sizione dualistica e manichea che contrappone la società civile allo Stato (concepito come qualcosa di intrinsecamente “cattivo”)： la società civile non è omogenea, ma è uno dei principali teatri della lotta tra le classi in cui si manifestano intense contraddizioni sociali. E la società civile è un momento della super-struttura politico-ideologica, condizionata “in ultima istanza” dalla base materiale della società e, in quanto tale, non è in nessun modo una sfera situata - come si è sostenuto negli ultimi anni - “oltre il mercato e oltre lo Stato”.

2.4

La società civile nel dibattito contemporaneo

A partire da Bobbio, molti sono stati gli interpreti che hanno formulato una lettura della società civile gramsciana che attribuisce a essa un'impronta fortemente antistatale. Un campione significativo di questa tendenza lo si è avuto nel 1997, “anno gramsciano”，nel corso dell'usuale convegno di studi che la Fondazione Istituto Gramsci organizza nel decennale della morte del grande pensatore sardo. Con il titolo Gramsci e il Novecento2^ sono stati pubblicati nel 1999 i materiali originati dal convegno, che offrono una panoramica significativa di come il concetto di “società civile” venga oggi per lo più declinato a livello internazionale, soprattutto, ma non solo, in ambito anglo-americano e in una prospettiva che si potrebbe definire democratico-liberale30.

Gli studi anglo-americani odierni (a Cagliari erano presenti Robert Cox, Jean L. Cohen, Stephen Gill, Anne Showstack Sassoon)31 utilizzano di Gramsci soprattutto i concetti di “egemonia internazionale” e di “società civile”, inseriti in una lettura del quadro politico odierno che dà per scontata la tendenza al depotenziamento del politico-statuale di fronte alla mondializzazione economica. Questi due fenomeni (che sono reali, anche se spesso artatamente enfatizzati)32 vengono assunti in positivo, come nuova possibilità di liberazione. E in questo quadro viene sussunta anche la riflessione dei Quaderni. Si rischiano così due errori: sul piano teorico, si opera un'errata lettura di Gramsci, sottovalutandone il concetto di “Stato allargato”. Sul piano politico, si rischia di rinunciare frettolosamente a quegli strumenti politico-statuali che sono gli unici che fino a oggi si sia stati in grado di mettere in campo in alternativa alla logica del mercato33.

A Cagliari, l'intervento più esplicito nel collegare dibattito odierno ed elaborazione gramsciana è stato quello di Robert Cox. Non sorprende che egli si rifaccia alla lettura di Bobbio e accosti Gramsci a Tocqueville. Cox ammette infatti che l'attuale riduzione del ruolo dello Stato sia una sconfitta per i ceti oppressi, ma fa derivare da ciò una nuova opportunità: rilanciare «il complesso delle azioni collettive autonome»34 dei ceti subalterni. Questo insieme costituirebbe la società civile: ONG (organizzazioni non governative), volontariato, forme interstiziali sottrattesi al mercato sarebbero da rapportare alla gramsciana società civile, perché sarebbe questo nei Quaderni «l'ambito nel quale avvengono i cambiamenti culturali»35, intesi come mutamenti della soggettività. Su questa base l'autore auspica una nuova democrazia partecipativa e una «società civile globale», base di un ordine mondiale alternativo. Pur riconoscendo - ad esem-

38


SENTIERI GRAMSCIANI

pio - che le ONG in realtà sono sempre più foraggiate dai sussidi statali (perciò funzione della spesa pubblica) e rese dunque sempre più “conformiste”，l’auto-re vede in questo eterogeneo mix volontaristico, non economicistico, la possibilità di un'alternativa globale al capitalismo. Si è qui di fronte a una disarticolazione dell'impianto teorico gramsciano (imperniato sull'unità dialettica di Stato e società) e a una concezione antistituzionale della politica, che potremmo dire “soreliana”. Se Gramsci (in primo luogo il Gramsci dei Quaderni) ridefinisce profondamente la concezione marxista dello Stato, non cessa mai di pensare al politico-statuale come a una leva per redistribuire poteri e risorse. Lo “Stato allargato”, di cui fa parte la società civile, non è sottratto dunque alla contraddizione di classe, ma è il luogo stesso in cui questa si combatte.

La ridefinizione della società civile come insieme di associazioni volontarie è affermata anche da Jean L. Cohen3? Per questa autrice è facile collocare Gramsci in tale temperie culturale, poiché le sembra che il pensatore sardo abbia insistito soprattutto sull'autonomia della società dallo Stato. Anche qui va persa dunque quella visione dialettica con cui Gramsci tiene insieme Stato e società. I riferimenti dell'autrice sono espliciti: le sue simpatie vanno a una certa sociologia che ha “esaltato” l'azione volontaria prepolitica, o prestatuale. Una prospettiva interessante e molto nota, ma ciò che nell'ambito del nostro discorso occorre osservare è come indebitamente tale ottica sia estesa a Gramsci, che anzi diviene - del tutto a sproposito - uno degli autori di riferimento, un “padre nobile” della tendenza a contrapporre la società civile allo Stato.

In maniera analoga, anche se con toni politici più radicali, Stephen Gill37 affida agli intellettuali il compito di far emergere una coscienza collettiva alternativa. Classi e partiti - punti fermi della ricognizione teorica dei Quaderni - non trovano spazio in questo discorso.

In una direzione per qualche aspetto convergente si muovono anche alcuni studiosi italiani. Nell'intervento pronunciato al convegno “Il giovane Gramsci e la Torino d'inizio secolo”，Giuseppe Vacca ha parlato di «una nuova stagione di studi gramsciani» e di «studiosi che concorrono al rinnovamento delle interpretazioni del pensiero di Gramsci», rinnovamento caratterizzato dall'«elaborazio-ne di nuove interpretazioni dei Quaderni del carcere»38. A partire da Americanismo e fordismo e dalla tesi della netta separazione tra la riflessione del carcere e l'elaborazione precedente, Vacca legge Gramsci come pensatore della mondializzazione, della crisi dello Stato-nazione, della formazione di una «società civile internazionale»39. «La nazione - scrive Vacca, interpretando Gramsci - non può più essere costretta nell'orizzonte della vita statale», e anche la politica si separa dallo Stato. Il punto di approdo del discorso di Vacca è un Gramsci teorico di «una nuova concezione della politica», che sembra collocarsi in un orizzonte di pensiero lontano da quello della tradizione comunista.

Tornando al convegno di Cagliari, concorda con l'impostazione di Vacca Marcello Montanari, per il quale Gramsci è soprattutto il pensatore della crisi dello Stato, che coglie l'«esaurirsi della funzione progressiva storicamente svolta dagli Stati-nazione», fino addirittura a giungere alla conclusione che «l'idea moderna di democrazia trascende la figura dello Stato-nazione»40. Fine dello

2. SOCIETÀ CIVILE

Stato nazionale, orizzonte democratico postnazionale, centralità della società civile internazionale, e anche riconoscimento del mercato - in Gramsci - sono i cardini di questa interpretazione, tematizzata in modo più articolato nell'introduzione all'antologia di scritti gramsciani Pensare la democrazia, curata da Montanari stesso per i tipi di Einaudi.

Si può collegare a queste tesi anche la posizione espressa a Cagliari da Mario Telò, che afferma: «il dubbio sul possibile ruolo dello Stato come leva della modernizzazione percorre le note del carcere di Gramsci, ma ci pare che egli infine propenda per un'accezione critica»41. Quest'autore, che pure mette in guardia dal sottovalutare il ruolo delle istituzioni politiche nella riflessione carceraria e dal trascurare la distanza che separa il Gramsci maturo da Sorel, finisce col-l'affermare che la categoria di “Stato allargato” non ha valenza strategica di lungo periodo. Gramsci, pur affondando le proprie radici teoriche nella riflessione panstatalista degli anni Trenta, con il suo sguardo sul lungo periodo la trascende: è lo Stato liberale l'unico che egli finirebbe così per vedere quale «forma istituzionale la più idonea al tipo di modernizzazione e di internazionalizzazione economico-politica che si profila»42.

Le considerazioni svolte da Anne Showstack Sassoon43 sembrano avere un ruolo “di frontiera” rispetto al «rinnovamento delle interpretazioni del pensiero di Gramsci» di cui stiamo parlando. Da una parte l'autrice è molto attenta nel ricostruire correttamente le posizioni del pensatore sardo, la sua riflessione sull'espansione dello statuale iniziata con la prima guerra mondiale. E cerca di mettere a fuoco i cambiamenti intervenuti. Ad esempio, il volontariato, il non profit, le ONG, il “terzo settore” costituiscono per Showstack Sassoon «la nuova trama di relazioni che legano lo Stato all'individuo». Non sarebbero cioè società civile liberata dal ritirarsi dello Stato, ma parte dello “Stato allargato”, pur ridefinito. Un modo tramite cui vengono riclassificati compiti e ruoli di supporto del welfare al mercato capitalistico, in sé comunque incapace di soddisfare una larga parte di bisogni.

Altri interventi cagliaritani paiono connotati da toni in parte o del tutto diversi. Per lo statunitense Benedetto Fontana, ad esempio, «l'uso corrente del termine “società civile”，sia in senso gramsciano, hegeliano o liberale, all'interno del dibattito politico-culturale, non è che il riflesso del progressivo imborghesimento del mondo, della “globalizzazione”，e del diffondersi di forze economiche all'interno dei mercati, nonché della proliferazione di enti privati e associazioni sempre più concentrati su singoli interessi»44. Remo Bodei richiama i fenomeni nuovi degli anni Venti-Trenta, che hanno in Gramsci un acuto osservatore: «Lo Stato assimila compiti e istanze in precedenza fuori dalle sue competenze»45. E aggiunge: «Si sta attualmente diffondendo una specie di “popperismo degli stentarelli” che pensa di difendere e salvare l'eredità di Gramsci facendolo per forza apparire un liberale»46. Roberto Racinaro, da parte sua, ricorda come la società civile che Gramsci desume da Hegel «non designa più la sfera dei rapporti economici separata da quella dei rapporti politici. Essa designa una situazione che non corrisponde alle distinzioni dello Stato liberale»47. È il processo di diffusione della politica, che Gramsci coglie con la categoria di “Stato allargato”.

4。

SENTIERI GRAMSCIANI


È lo stesso Racinaro a richiamare esplicitamente il convegno dell’Istituto Gramsci che si svolse a Firenze nel dicembre 1977. Rispetto ad esso, il convegno cagliaritano del 1997 di cui abbiamo qui richiamato aspetti significativi sembra per alcuni versi situarsi agli antipodi, quasi ricollegandosi al convegno di Cagliari del 1967 e alla celebre relazione su Gramsci e la società cwile che vi tenne Bobbio. Non si vuole con questo etichettare tutti i contributi dell'uno o dell'altro consesso, ma solo richiamare i motivi più caratterizzanti. Nel 1977 la problematica del “farsi Stato della classe operaia” (il PCI alla ricerca di una “terza via”)aveva portato a una lettura dei Quaderni per alcuni versi troppo schiacciata sulla politica, ma almeno precisa nell'enucleare categorie fondamentali, come “Stato allargato” e “rivoluzione passiva”. Nel 1997, in un'altra temperie socio-politica e culturale, non a caso torna di gran moda la società civile. Da Cagliari a Cagliari, verrebbe da dire.

2.5

Una nuova teoria marxista dello Stato
È certo che è sul terreno dei rapporti di forza, della lotta politica effettiva, che viene in ultima analisi definita l'egemonia della “piccola” o della “grande” politica. Tuttavia, come Gramsci ben sapeva quando insisteva sulla «solidità delle credenze popolari», non si può sottovalutare il ruolo della battaglia delle idee nella definizione dei rapporti di forza. In questo senso, non è una questione astratta riproporre il vero senso del concetto gramsciano di società civile, per contrapporlo alle versioni “apolitiche” dello stesso.

Di fatto, nella visione gramsciana, come abbiamo visto, la società civile è un'arena privilegiata della lotta tra le classi, una sfera dell'essere sociale in cui si dà un'intensa lotta per l'egemonia, e appunto per questo essa non è T“altro” dello Stato, ma - insieme con la società politica, cioè con lo “Stato-coercizione” -uno dei suoi ineliminabili momenti costitutivi. Per Gramsci, non tutto ciò che fa parte della società civile è buono (in essa non prevale la “legge della giungla”？) e non tutto ciò che viene dallo Stato è cattivo (esso può esprimere istanze universali che si originano nella lotta delle classi subalterne, può servire da diga contro lo strapotere dei “poteri forti”, può essere strumento atto a redistribuire risorse secondo criteri di giustizia). Soltanto un'analisi storico-concreta dei rapporti di forza presenti in ogni momento può definire, dall'angolo visuale delle classi subalterne, a cui Gramsci non cessò mai di fare riferimento, la funzione e le potenzialità positive o negative tanto della società civile come dello Stato.

Senza dubbio, per promuovere questo riscatto del concetto gramsciano di società civile correttamente inteso, è necessario non solo ricostruire con rigore filologico e acume teorico la ricca e complessa trama categoriale elaborata nei Quaderni, ma anche investigare l'opera dei suoi principali interlocutori. E soprattutto ricordare che Gramsci è Gramsci esattamente perché supera dialetticamente i concetti dei suoi “autori” e costruisce un'originalissima nozione di società civile, che appare come l'asse portante di una nuova teoria marxista dello Stato. La corretta definizione dello statuto teorico della società civile e dello Stato è uno dei temi più importanti del dibattito ideologico-politico di questi anni.

2. SOCIETÀ CIVILE                            41

Note
1. N. Bobbio, Stato, governo, società. Per una teoria generale della politica, Einaudi, Torino 1985.

2. Ivi, p. VII.

3. Id., Sulla nozione di società ci-vile, in “De Homine”，24-25, 1968.

4. Id., Gramsci e la concezione della società ci-vile, in Pietro Rossi (a cura di), Gramsci e la cultura contemporanea, Editori Riuniti - Istituto Gramsci, Roma 1969, I (da qui le citazioni che seguono). Bobbio ripubblicherà questo scritto nel 1976, in un volumetto presso l’editore Feltrinelli (nella collana “Opuscoli marxisti a cura di Pier Aldo Rovatti”)，e poi nella raccolta del 1990, presso lo stesso editore, dei suoi Saggi su Gramsci.

5. G. Vacca, Appuntamenti con Gramsci, Carocci, Roma 1999, p. 160.

6. Cfr. K. Marx, F. Engels, [ideologia tedesca [1846], Editori Riuniti, Roma 19672, p. 26.

7. Bobbio, Gramsci e la concezione della società ci-vile, cit., p. 85.

8. Ivi, p. 86.

9. «Come uomo di pensiero egli fu dei nostri» (B. Croce, Antonio Gramsci- Lettere dal carcere, in “Quaderni della Critica”，8, 1947, p. 86).

10. W. F. Haug, Tradurre Gramsci, in M. L. Righi (a cura di), Gramsci nel mondo. Atti del convegno internazionale di studi gramsciani (Formia, 25-28 ottobre i989), Fondazione Istituto Gramsci, Roma i995.

11. Cfr. K. Marx, Prefazione [1859] a Id., Per la critica delleconomiapolitica, ora in K. Marx, F. Engels, Opere complete, XXX, Editori Riuniti, Roma 1986, p. 298.

12. Cfr. P. P. Portinaro, Stato, il Mulino, Bologna i999, p. i0i.

13. K. Marx, Critica della filosofia hegeliana del dmtto pubblico [1843], in K. Marx, F. Engels, Opere complete, III, Editori Riuniti, Roma i976, p. 8.

14. Bobbio, Gramsci e la concezione della società ci-vile, cit., p. 41.

15. Cfr. supra, nota 6.

16. Cfr. supra, nota ii.

17. V. Gerratana, [Intervento], in Rossi, Gramsci e la cultura contemporanea, cit., p. 171.

18. Forse non è inutile ricordare che Gramsci in carcere traduce, oltre alla Prefazione del ’59 a Per la critica, anche Sulla questzone ebraica.

19. K. Marx, Sulla questione ebraica, in Marx, Engels, Opere complete, III, cit., pp. 179, i67.

20. Ivi, p. i80.

21. V Gerratana, [Intervento], cit., p. 171.

22. Cfr. J. Texier, [Intervento], in Rossi, Gramsci e la cultura contemporanea, cit., p. 154.

23. P. Togliatti, Gramsci e il leninismo [1958], ora in Id., Scritti su Gramsci, a cura di G. Li-guori, Editori Riuniti, Roma 200i, p. i79.

24. J. A. Buttigieg, Sulla categoria gramsciana di «subalterni», in G. Baratta, G. Liguori (a cura di), Gramsci da un secolo all'altro, Editori Riuniti, Roma 1999.

25. A. Gramsci, La conquista dello Stato [12 luglio 1919], ora in Id., LOrdine Nuovo (19191920), a cura di V. Gerratana e A. A. Santucci, Einaudi, Torino 1987, p. 128.

26. Cfr. supra, CAP. i.

27. C. Buci-Glucksmann, Gramsci e lo Stato, cit., p. ii6.

28. M. A. Nogueira, Gramsci e la nuova politica, in “Critica marxista”, 5-6, i997, p. 76.

29. G. Vacca (a cura di), Gramsci e il Novecento, Carocci, Roma【999, 2 voll., pp. 384+ 340.

30. Alle origini filosofiche del concetto di società civile - in una prospettiva teorico-politica del tutto diversa - è dedicato il contributo di C. N. Coutinho, Volontà generale e democrazia in Rousseau, Hegel e Gramsci, ivi, II, pp. 29i-3i2.

31. Cfr. Cox e Showstack Sassoon per la bibliografia anglosassone in materia. Da segnalare soprattutto S. Gill (ed.), Gramsci, Historical Materialism and International Relations, Cambridge University Press, Cambridge (Mass.) [993 (contributi tra gli altri di Gill e Cox). Va inoltre ricordato che il citato saggio di Bobbio, Gramsci and the Conception of Ci-vH Society, presente già in C. Mouffe (ed.), Gramsci and Marxist Theory, Routledge & Kegan Paul, London

42                           SENTIERI GRAMSCIANI

1979, è stato ripubblicato in J. Keane (ed.), Ci-vil Society and the State. New European Perspectives, Verso, London-New York 1988.

32. Cfr. infra, CAP. 3.

33. Cfr. M. A. Nogueira, Riforma dello Stato e società in Brasile, in “Critica marxista”，3-4, 2000. Pur facendo riferimento in modo specifico alla situazione brasiliana, il saggio in questione è ricco di indicazioni teoriche e politiche più generali.

34. R. Cox, Il pensiero di Gramsci e la questione della società civile alla fine del XX secolo, in Vacca, Gramsci e il Novecento, cit., I, p. 242.

35. Ivi, p. 240.

36. J. L. Cohen, La scommessa egemonica: l'attuale dibattito americano sulla società ci-vile e i suoi dilemmi, in Vacca, Gramsci e il Novecento, cit., I.

37. S. Gill, Gramsci, modernità e globalizzazione, in Vacca, Gramsci e il Novecento, cit., I.

38. G. Vacca, La crisi dello Stato-nazione e la democrazia： una nuova sta恩one di studz gramsciani, in Fondazione Istituto Piemontese Antonio Gramsci (a cura di), Il giovane Gramsci e la Torino d'inizio secolo, Rosenberg&Sellier, Torino 1998, p. 239.

39. Ivi, pp. 244-5.

40. M. Montanari, Crisi dello Stato e crisi della modernità. Gramsci e la filosofia politica del Novecento, ivi, I, pp. 25 e 35.

41. M. Telò, Note sul futuro delVOccidente e la teoria delle relazioni internazionali, ivi, I, p. 55.

42. Ivi, p. 68.

43. A. Showstack Sassoon, Indietro nel futuro: Gramsci e il dibattito sulla società civile in lingua inglese, ivi, II, pp. 189 ss.

44. B. Fontana, «Che cos'è la verità?». Modernità ed egemonia $n Gramsci, ivi, I, p. 290.

45. R. Bodei, Colonizzare le coscienze. Forme della politica e società di massa in Gramsci, ivi, I, p. 185.

46. Ibid.

47. R. Racinaro, L'interpretazione gramsciana dell'idealismo, in Vacca, Gramsci e il Novecento, cit., p. 378.

3

Stato, nazione, mondializzazione
3-i Mondializzazione e globalizzazione
Il dibattito sulla globalizzazione è stato centrale nel panorama culturale e politico degli ultimi anni. Secondo un sentire diffuso, viviamo nell’“epoca della globalizzazione^. Rispetto a questo nuovo ordine di discorso, per alcuni andrebbero profondamente ripensate filosofie e strategie. La domanda a cui si deve dunque cercare di dare risposta è la seguente: come si colloca il pensiero di Gramsci rispetto ai fenomeni economico-sociali oggi più dibattuti, globalizzazione e postfordismo in primo luogo?

Innanzitutto, cosa si intende con “globalizzazione”？ Quale definizione, sia pure generalissima, possiamo avanzare, prima di tentare di declinarla in relazione al pensiero gramsciano? A me sembra che si possa definire “globalizzazione” quell'ipotesi sulla modalità contemporanea del capitalismo, o della modernità, per cui si sarebbe modificato radicalmente il rapporto tra economia e spazio, politica e territorio. Sorge subito un quesito: è la globalizzazione una serie di trasformazioni quantitative (che non modificano nella sostanza il modello capitalistico che abbiamo di fronte e le sue leggi di funzionamento) o si tratta di un salto di qualità, paragonabile al passaggio dal capitalismo concorrenziale a quello organizzato (fordista e key-nesiano)? Alcuni studiosi, soprattutto anglosassoni, insistono sull'elemento della rottura e della discontinuità. Altri, invece, rifiutano il termine “globalizzazione”, parlano piuttosto di “mondializzazione”，versione “dolce” che rimanda all'ipotesi per cui - essendosi già integrate e internazionalizzate le economie industriali fra Otto e Novecento - l'accelerazione degli scambi oggi riscontrabili a vari livelli (finanziari, produttivi, di consumo) avverrebbe soprattutto in ambiti macroregionali e non su scala omogenea globale. Studiosi come Etienne Balibar o Serge Latouche ripetono spesso che il capitalismo è sempre stato globale. Altri ricordano come anche Marx abbia sempre guardato al capitale come a un fenomeno mondiale. Possiamo aggiungere che lo stesso Gramsci scrive, nei Quaderni： «Tutta l'attività economica di un paese può essere giudicata solo in rapporto al mercato internazionale, “esiste” ed è da valutarsi in quanto è inserita in una unità internazionale [...]. Non esiste un “bilancio” puramente nazionale dell'economia, né per il suo complesso, e neppure per una attività particolare» (Q 必 32, in^).

Bisogna però guardarsi dal rischio di un troppo spinto “continuismo”. Occorre mettere in atto tecniche analitiche che ci consentano di leggere i cam-

44


SENTIERI GRAMSCIANI

biamenti di fronte a cui ci troviamo. È quanto ad esempio hanno cercato di fare due autori anglosassoni, Hirst e Thompson1, che hanno elaborato due diversi modelli, relativi rispettivamente a una economia “inter-nazionale” e a una economia “globale”. Di quest'ultimo modello è protagonista un nuovo attore, l'impresa transnazionale (itn), caratterizzata dal non avere più una sua sede nazionale principale, come una qualsiasi impresa multinazionale (imn), e dal-l'operare sui mercati globali attraverso operazioni globali. Hirst e Thompson non rifiutano dunque di cogliere e sottolineare i grandi mutamenti avvenuti negli ultimi anni nell'economia mondiale, ma sostengono che un'economia mondiale caratterizzata da un alto e crescente livello di scambi e investimenti internazionali non è necessariamente un'economia globalizzata. Nella loro opera appare comunque chiaro il punto di contrasto tra i sostenitori della mondializzazione e i sostenitori della globalizzazione. La posta in gioco di questo scarto semantico è lo Stato nazionale. Mentre da più parti2 si afferma che, di fronte ai processi economico-sociali globalizzanti, la funzione dello Stato nazionale sta divenendo superflua; secondo questi autori «si è data una rilevanza sproporzionata alla globalizzazione della produzione: le imprese restano radicate nelle loro economie nazionali ed è quanto mai probabile che continuino a restarvi»3.

In realtà, sembrerebbero presenti una serie di controindicazioni che fanno dubitare dell'avvenuta trasformazione in senso “globalizzante” del capitalismo. Seguendo Hirst e Thompson e aggiornando la loro analisi, riassumiamo gli argomenti che vanno in questo senso: a) l'attuale livello di interdipendenza delle economie nazionali non è senza precedenti, in quanto l'autonomia delle economie avanzate, tra la fine dell'Ottocento e la prima guerra mondiale, è stata inferiore a quella odierna; b) le imprese internazionali sono per lo più ancorate saldamente al loro territorio nazionale d'origine in termini di attività commerciale complessiva; c) sono le stesse imprese ad essere ancora profondamente nazionali4: nonostante la retorica dell'impresa globale, le imprese statunitensi traggono benefici sostanziali dal rimanere tali, in virtù delle prerogative dello Stato nazionale statunitense5, del suo ruolo internazionale, della sua stessa aggressività bellica, spesso collegata alla difesa di interessi tangibili; d) la ricchezza e il reddito non sono globali, essendo distribuiti a livello nazionale e regionale; e) la politica anche e soprattutto statuale continua a svolgere un ruolo centrale nell'assicurare un'adeguata istituzionalizzazione dei mercati e la presenza delle condizioni non di mercato dell'attività economica, fornendo altresì servizi cui i mercati non sanno o possono provvedere da soli; f) gli Stati nazionali svolgono un ruolo economicamente rilevante anche a livello dei processi internazionali; g lo Stato conserva il controllo territoriale sulle persone e sui movimenti delle persone, nonostante i processi di redistribuzione della popolazione in atto, che indubbiamente aprono anche problemi di ridefinizione delle identità culturali nazionali; h) la cultura nazionale continua a essere elemento fondamentale di coesione sociale e di mediazione per l'esercizio dell'egemonia (di classe), anche se in molti paesi la tendenza verso una società multiculturale è avanzata e provoca nuove combinatorie culturali o la presenza - accanto alla cultura nazionale tradizionale - di nuove comunità etnico-culturali.

Dunque, lo Stato e gli Stati continuano ad avere un ruolo di primo piano nell'attuale economia “inter-nazionale” per la cornice di regole indispensabili che forniscono. Ho cercato di argomentare altrove come ci si trovi dunque di fronte a un processo di ridefinizione ed evoluzione dello Stato, non di una sua “scomparsa”％ come pure da alcune parti si è voluto sostenere. I termini della riproduzione sociale si vanno modificando, ma l'immagine di masse di uomini -prospettata da alcuni dei più estremi assertori della globalizzazione - che si definiscono individualmente e collettivamente in rapporto a una ITN invece che a una nazionalità e a uno Stato sembra al momento solo un'immagine da romanzo di fantascienza. Il che non significa ignorare i processi di internazionalizzazione oggi esistenti e il rafforzarsi di poteri sovranazionali, ma cercare di distinguere quanto nel “mito della globalizzazione” vi sia di corrispondente a processi reali e quanto di surplus ideologico rispondente agli interessi e agli assiomi delle politiche neoliberiste.

Secondo l'economista statunitense Susan George, che non a caso preferisce il termine “mondializzazione”，vi sarebbe anche una funzione di “lobbying ideologica^: «Ogni anno, centinaia di milioni di dollari sono investiti per produrre e diffondere l'ideologia neoliberale. Migliaia di intellettuali e decine di “boites à penser”, periodici, quotidiani, programmi radio-televisivi ecc. ricevono ingenti somme da privati per sviluppare l'infrastruttura intellettuale che sottende la mondializzazione. È soprattutto grazie a loro che il “pensiero unico” ha trionfato»7. E aggiunge l'autrice: «Spesso si parla di deregulation; sia chiaro, essa esiste, ma si applica solo alle regole instaurate dagli Stati-nazione, in particolare a quelle destinate a tutelare i cittadini e l'ambiente e a porre un limite alle operazioni di mercato. In realtà, i nuovi attori hanno bisogno di regole per governare la mondializzazione. Cercano semplicemente di istituire quelle a loro più vantaggiose»8.

Non credo che l'azione volontaria e organizzata di un soggetto sociale possa spiegare da sola il ribaltamento egemonico costruito dalla borghesia internazionale a partire dagli anni Settanta e noto come “trionfo del neoliberismo”. Mutamenti tecnologici e relativi mutamenti nella composizione di classe hanno “fatto blocco” con mutamenti culturali e azioni soggettive come quelle sopra richiamate. Le osservazioni della George introducono però un motivo decisivo per spiegare l'attuale trionfo del mito della globalizzazione: esso si inquadra pienamente nella rivoluzione neoliberale, che ha al suo centro l'ideologia della fine delle ideologie, del ritorno del laissez faire, della richiesta di brusco ridimensionamento dello Stato. La globalizzazione è dunque forse una mondializzazione “arricchita” da un surplus ideologico, proprio appunto del neoliberismo. Tutto ciò si lega a una contigua idea di “trionfo della società civile”，per alcuni di una “società civile internazionale”。. La qual cosa ci permette di interpellare direttamente Gramsci. Già però di fronte al radicale ridimensionamento dello Stato, operato dall'ideologia della globalizzazione, possiamo affermare che ci troviamo in un orizzonte di pensiero politico diverso da quello dei Quaderni.

46


SENTIERI GRAMSCIANI

3.2 Gramsci e il taylorismo
Oltre che i processi di globalizzazione, anche la crisi del modello fordista avrebbe -a detta di alcuni - ridimensionato fortemente l'importanza dello Stato e degli Stati nazionali a favore della società civile e delle forze economiche e comunque prestatuali o non statuali che in essa agiscono e che sembrano aver acquistato -soprattutto dopo il crollo del socialismo reale e la crisi dei vari modelli di welfare di matrice keynesiana - una nuova centralità. A partire da questo assunto possono prendere le mosse ipotesi politiche diverse, come quelle contenute in due libri, quali il già citato La sinistra sociale. Oltre la civiltà del lavoro di Marco Revelli e La città del lavoro. Sinistra e crisi del fordismo di Bruno Trentin10. Da una parte Revelli, infatti, dà per conclusa la possibilità di fondare sul lavoro i processi di identità sociale, individuale e collettiva; dall'altra, Trentin individua ancora nel lavoro il centro dei processi di identità e di strategia politica, sia pure in un panorama nettamente postfordista. Accanto a questa fondamentale divergenza è però possibile cogliere anche un'importante convergenza: entrambi gli autori concordano sul fatto che la sinistra debba radicalmente ripensare se stessa a partire dalla critica-superamento di quello che è stato fin qui il suo atteggiamento verso la politica e lo Stato. Mi interessa in questa sede soprattutto seguire il ragionamento svolto da Trentin, poiché esso è in gran parte fondato sul “corpo a corpo” teorico che l'autore ingaggia con Antonio Gramsci. Sebbene Trentin, infatti, rilegga con “simpatia” diversi autori storicamente minoritari della tradizione socialista del Novecento, tutti accomunati da una marcata vocazione antistatuale e antistituzionale, quali Luxemburg e Korsch, Bauer e Weil, è però con l'autore dei Quaderni che egli si misura più in profondità e più ampiamente, attraverso una complessa lettura piena di luci e ombre.

Trentin usa Gramsci, in questo libro, in due modi: uno più palese, uno meno evidente. Per quanto concerne il primo, mi riferisco alla seconda parte del volume, intitolata Gramsci e la sinistra europea di fronte al "fordismo” nel primo dopoguerra. L'altro caso riguarda invece un uso di Gramsci più discreto, ma egualmente importante, o forse più importante, addirittura, nell'ambito del discorso complessivo del suo libro, un uso che collega Gramsci al concetto di società civile, che troviamo centrale in tutto il volume. Il Gramsci che Trentin prende a bersaglio nella seconda parte del suo libro è il Gramsci sia dell'“Ordine Nuovo” che di Americanismo e fordismo, il Gramsci - sottolinea l'autore - che avrebbe «assunto come razionali, e quindi immutabili, le forme storiche di organizzazione e di subordinazione del lavoro umano» 口. Sebbene Trentin riconosca a Gramsci di essere stato meno “produttivista” di Lenin, lo reputa comunque subalterno al fascino del modo di produzione borghese. Lo reputa cioè tutto interno a quella cultura terzinternazionalista (e non solo), per la quale il processo produttivo, l'organizzazione scientifica del lavoro, andavano “traghettati” dal capitalismo al socialismo senza quasi essere sottoposti a critica. È il Gramsci dell'“Ordine Nuovo”, che invitava gli operai a sostituirsi ai padroni, ma senza “rovesciare” la fabbrica, prima e insieme alla società e allo Stato.

È giusta questa critica di Trentin a Gramsci? Mi pare che essa non sia priva di fondamento: anche nelT“Ordine Nuovo” c’è il tema (largamente presente nella coeva cultura comunista) della necessità prioritaria di preservare e accrescere la disciplina del lavoro e la produzione “dopo la rivoluzione”，addossando la colpa della scarsa produttività operaia solo alla presenza del capitalista e con ciò stesso sostenendo che, eliminato il capitalista, si elimina anche il problema: «Il mondo ha bisogno di produzione moltiplicata, di lavoro intenso e febbrile; gli operai e contadini ritroveranno la capacità e la volontà di lavoro solo quando la persona del capitalista sarà eliminata dall'industria, quando il produttore avrà conquistato la sua autonomia economica nella fabbrica e nel campo e la sua autonomia politica nello Stato dei Consigli di delegati degli operai e contadini»12.

C’è, di più, l'illusione (di derivazione leniniana) della possibilità di un uso non tayloristico del taylorismo13, di una «forma di “americanismo” accetta alle masse operaie», come lo stesso Gramsci ricorda nei Quaderni parlando dell’“Or-dine Nuovo” (Q 22, 2, 2146). Non è del resto una tesi nuova, quella qui sostenuta da Trentin14. E anche chi ha indagato, con risultati interessanti, il tema specifico dell’atteggiamento di Gramsci verso l’organizzazione della produzione, dal “biennio rosso” ai Quaderni, sostenendo (a ragione) in generale la tesi della non riducibilità di Gramsci alla cultura industrialista e produttivista della Terza Internazionale, ha dovuto riconoscere che «manca effettivamente in Gramsci una riflessione serrata delle contraddizioni peculiari connesse al taylorismo»15.

Detto ciò, va pure ricordato come la fabbrica che ha di fronte Gramsci sia ancora in parte una fabbrica “prefordista”: fordismo e taylorismo si affermeranno pienamente in Italia solo molto più tardi, e non è certo casuale se una nuova sensibilità verso l’organizzazione del lavoro da parte del movimento operaio emergerà solo con il “secondo biennio rosso”，quello 巧68-6产.Ma soprattutto va ricordato come il consiliarismo peculiare dell’ordinovismo, originale rispetto a quello sovietico, in quanto teso a connettere fortemente Stato e fabbrica, politica e luogo/soggetto della produzione, rappresenti già in sé un oggettivo intralcio, una implicita insubordinazione, rispetto all’“organizzazione scientifica del lavoro”. Va ricordato come Gramsci senta, e in qualche misura viva, l'insieme dei produttori, operai e tecnici, della fabbrica come una “comunità”, un corpo collettivo; il che ha delle implicazioni nella direzione della rivalutazione del soggetto operaio, del non considerarlo sotto quell’aspetto puramente “quantitativo” che Trentin giustamente stigmatizza. E a parte altre considerazioni possibili sul “taylorismo” gramsciano17, un altro aspetto degli anni dell’“Ordine Nuovo” Trentin - dal suo punto di vista - avrebbe potuto maggiormente valorizzare: la costruzione teorica, in Gramsci, di un modello di Stato non fondato sul cittadino ma sul produttore, in cui si tenti cioè una ricomposizione di citoyen e bourgeois®, poiché Gramsci sposa pienamente il noto discorso marxiano della Questione ebraica, denunciando l'astrattezza della categoria di “cittadino”. È una tematica che parla anche al nostro presente teorico-politico, allorquando ci si lamenta del fatto che l’orizzonte della cittadinanza non varca i cancelli della fabbrica. A me sembra che non li possa varcare, perché questa categoria è costitutivamente estranea al discorso delle classi e della divisione della società in


48


SENTIERI GRAMSCIANI

classi, che trova in fabbrica la sua evidenziazione più macroscopica. A meno che non si intenda col termine “diritti” (sempre correlato, contraddittoriamente, al tema “cittadinanza^19) quanto in realtà la classe operaia riesce a strappare sul terreno della lotta di classe. Come la storia insegna, allorquando mutano i rapporti di forza, i presunti diritti vengono meno. I poteri privati, in realtà, non trovano nei diritti che una scarsa e tutt’altro che irresistibile limitazione.

3・3

Il mito della società civile
Il secondo uso di Gramsci fatto da Trentin, ugualmente importante, o forse più importante, nell'ambito del suo discorso complessivo, collega Gramsci al concetto di società civile. Se da una parte Trentin critica Gramsci sui temi della fabbrica e dell'organizzazione del lavoro, dall'altra mostra di volerne accettare sostanzialmente la lezione per quel che concerne il primato della società civile. Solamente che ciò che Trentin mostra di credere essere le tesi di Gramsci sulla società civile, è in realtà l'interpretazione che del concetto gramsciano ha avanzato Norberto Bobbio nel suo celebre intervento al convegno di Cagliari del 1967, già preso in esame nel CAP. 2. Perché proprio la lettura di Bobbio ha un ruolo centrale nella costruzione teorica di Trentin? Si tratta, a mio avviso, di uno dei tanti segni del fatto che le categorie interpretative del pensiero socialista dopo T89 sono divenute sempre più contigue alle categorie centrali del pensiero liberale, subendone egemonia, a partire da una forte sottovalutazione del ruolo della politica a vantaggio della società civile, nell'ambito di un rinnovato processo, ovviamente inconsapevole, di “rivoluzione passiva”2%

Evidentemente il fallimento dei socialismi reali e la sconfitta registrata anche dallo Stato sociale non possono non produrre domande, critiche e autocritiche. E resta vero che la storia sovietica di questo secolo spinge a riflettere anche sulla validità di alcuni enunciati della teoria liberale relativa ai limiti del potere. Il libro di Trentin è un atto di accusa ragionato contro un certo marxismo, politicista e statalista fino all'eccesso. Resta il fatto che il “ritorno alla società civile^ è stato la parola d'ordine del neoliberismo degli anni Ottanta: basta con lo Stato - in primo luogo con lo Stato sociale, ovviamente -, lasciate fare alla società. Basta con la politica, basta con i politici di professione, lasciate fare ai rappresentanti della società civile.

Naturalmente vi sono due versioni di questo “ritorno alla società civile”，entrambe incentrate sulla critica del politico ed entrambe rafforzate dal Leitmotiv della globalizzazione. Una versione di destra, che mette al centro del proprio universo gli “spiriti animali del capitalismo”. E una versione di sinistra, che vuole garantire i diritti e allargare la cittadinanza, ma che - proprio nel momento in cui pone come centrali tali categorie - sposa una visione propriamente liberale. Un tale orizzonte teorico ha cioè comunque alla base una concezione antropologica del soggetto inevitabilmente liberale: l'individuo come prius, come ciò che viene prima del suo essere in società, e per questo è portatore di diritti. Mentre Marx (sulla scorta di Hegel), il marxismo e Gramsci con esso hanno un'altra concezione dell'individuo, fondamentalmente relazionale, in cui esso non va negato ma considerato nel suo fondamentale e insopprimibile essere-in-relazione con gli altri, e dunque parte di contesti socio-culturali da cui in molta misura dipende e da cui anche è parzialmente agZo2^.

Sulla scia di Bobbio, non è dunque un caso che Trentin in Gramsci legga una contraddizione tra centralità del sociale e ruolo di legittimazione dello Stato. Egli sottovaluta il fatto che Gramsci assegna grande importanza ai soggetti sociali e alle forme del loro opporsi e rapportarsi (ideologia-senso comune, egemonia), e nello stesso tempo ponga al centro della sua riflessione lo Stato: un accostamento, quello tra egemonia e Stato, certo non casuale.

3・4 Stato e nazione
Nell'intero pensiero di Gramsci, la riflessione sullo Stato-nazione è centrale e intrinsecamente legata alla tematica dell'egemonia. Stato-nazione, crisi dello Stato borghese, costruzione/superamento dello Stato proletario e internazionalismo sono nodi problematici che delimitano il cuore della riflessione fin dagli anni dell’“Ordine Nuovo”，quando il “primato della politica” inizia a prendere la sua forma matura, sussumendo gradualmente gli elementi di precedente “sore-lismo”. «Lo Stato è sempre stato il protagonista della storia», scrive Gramsci nel 191923. Egli partecipa dell'idea marxiana e marxista del graduale superamento dello Stato da parte delT“Internazionale proletaria”，ma sembra già oltre una concezione puramente strumentale dello Stato e sottolinea che «il movimento socialista e proletario è contro lo Stato, perché è contro gli Stati nazionali capitalistici, perché è contro le economie nazionali, che hanno la loro sorgente di vita e traggono forma dallo Stato nazionale. Ma se nell'internazionale comunista verranno soppressi gli Stati nazionali, non verrà soppresso lo Stato, inteso come “forma” concreta della società umana. La società come tale è una pura astrazione»24. I comunisti, dunque, non sono contro lo Stato. E anzi Gramsci su questo punto si contrappone duramente alle tendenze anarchiche e anarco-sindacali-stiche25, accusate di continuare la tradizione liberale, ed evidenzia come «tutta la tradizione liberale [sia] contro lo Stato»26. I comunisti, invece, scrive nella stessa pagina Gramsci sull'onda dell'esperienza “soviettista”，ritengono necessario il passaggio per uno «Stato nazionale e uno Stato di classe», diverso da quello borghese soprattutto perché imperniato sulla partecipazione27. La forma-Stato, dunque, sembra insopprimibile almeno fin quando esisterà la forma-merce: «Lo Stato nazionale è un organo di concorrenza: sparirà quando la concorrenza sarà soppressa e un nuovo costume economico sarà stato suscitato attraverso le esperienze concrete degli Stati socialisti»28.

Ancor di più nei Quaderni la riflessione gramsciana è imperniata sullo Stato: è su questo punto, anzi, che Gramsci dà il suo contributo più importante alla definizione di una teoria della politica marxista, l'“allargamento del concetto di Stato” o “Stato integrale”，su cui ci siamo soffermati nel CAP. I. Non solo egli supera lo strumentalismo riduttivo, che è anche di Lenin, cioè «la concezione

5。

SENTIERI GRAMSCIANI


semplicistica secondo cui lo Stato è uno strumento nelle mani di una classe soggetto, dotata di volontà»29, ma ridefinisce la forma-Stato, indicando come in essa sia compreso anche l'apparato egemonico. Anche per questa via (non solo dunque in relazione alle “economie nazionali”)è svelata la non separatezza della società civile dallo Stato, come Gramsci ribadisce infinite volte.

Certo, vi è in Gramsci un'acuta percezione della dimensione sovranaziona-le dei problemi. Il nesso nazionale/internazionale è una delle tematizzazioni centrali del suo pensiero. Ogni storia nazionale va letta nel rapporto di unità e differenza col contesto sovranazionale in cui si situa, a partire dal Risorgimento italiano, dalla nascita dello Stato nazionale italiano. Si può allora sostenere che al centro della riflessione dei Quaderni non vi sia il tema dello Stato, ma quello della sua crisi e del suo superamento, facendo derivare da ciò - già in Gramsci - l'ipotesi di «una nuova teoria della politica che la sciolga dalla identificazione con lo Stato»?30 A me sembra che quando nei Quaderni Gramsci parla di «crisi dello Stato nel suo complesso», parli in realtà di «crisi di egemonia della classe dirigente», dovuta all'uscita dalla passività di «grandi masse» (Q 13, 23 160^). Non mi sembra venga cioè mai meno, in Gramsci, un quadro teorico-politico generale imperniato sulla divisione della società in classi e sulla lotta di classe: lontano dunque dalla possibilità di riformulare la sua problematica come «basata non sull'antagonismo senza soluzione o a prospettiva totalitaria, ma sul principio di interdipendenza»31, cioè su una «visione unitaria e solidale del genere umano»32. Se si cerca - a fronte della mondializzazione o globalizzazione - una rifondazione non statuale del politico rinunciando alla ricerca di un orizzonte diverso da quello dominato dalla forma-merce33 e dalla divisione della società in classi, si prospetta una strada comunque diversa rispetto a quella indicata dai Quaderni. Si tratta di un'opzione politica possibile e discutibile quanto altre, ma non presente in Gramsci, poiché nel suo pensiero lo Stato è essenziale proprio come luogo di un'egemonia di classe, momento in cui si ha «un continuo formarsi e superarsi di equilibri instabili (nell'ambito della legge) tra gli interessi del gruppo fondamentale e quelli dei gruppi subordinati, equilibri in cui gli interessi del gruppo dominante prevalgono ma fino a un certo punto» (Q 工3, ij, 1584).

Che la riflessione sulla crisi dello Stato-nazione nei Quaderni non significhi ipotesi di annullamento dello Stato, del suo ruolo e delle sue funzioni, è dimostrato a mio avviso anche dalla trattazione specifica del tema della nazione e del “nazionale”. Nel par. 68 (è un testo B) del Quaderno 14 (anni 1932-35), a proposito del nesso nazionale-internazionale e di come «la situazione internazionale debba essere considerata nel suo aspetto nazionale», Gramsci scrive, in un passo che prende spunto da alcune dichiarazioni di Stalin e in cui è in gioco esplicitamente il rapporto teorico tra Marx e Lenin:

Realmente il rapporto “nazionale” è il risultato di una combinazione “originale” unica (in un certo senso) che in questa originalità e unicità deve essere compresa e concepita se si vuole dominarla e dirigerla. Certo lo sviluppo è verso l'internazionalismo, ma il punto di partenza è “nazionale” ed è da questo punto di partenza che occorre prender le mosse. Ma la prospettiva è internazionale e non può essere che tale. Occorre pertanto studiare esattamente la combinazione di forze nazionali che la classe internazionale dovrà dirigere e sviluppare secondo la prospettiva e le direttive internazionali (Q 14, 68, 172p).

L'andamento mosso della frase gramsciana mostra bene come l'autore voglia definire una situazione dinamica in cui l'internazionalismo sia un “dover essere” proiettato nel futuro, che oggi però non può prescindere dal momento nazionale, poiché l'egemonia per Gramsci è possibile in questo ambito. Infatti prosegue più avanti il nostro autore: «Il concetto di egemonia è quello in cui si annodano le esigenze di carattere nazionale [...]. Una classe di carattere internazionale in quanto guida strati sociali strettamente nazionali (intellettuali) e anzi spesso meno ancora che nazionali, particolaristi e municipalisti (i contadini), deve “nazionalizzarsi”》(ibid.).

In definitiva, i «concetti non nazionali (cioè non riferibili a ogni singolo paese)» -conclude Gramsci - sono «sbagliati» (Q14, 68, 1730). Nell'ambito della lotta che Gramsci ingaggia contro il “cosmopolitismo”，ovvero contro la sottovalutazione dell'importanza di appartenere a una comunità nazionale34, possiamo ben dire che la nazione gli appare un passaggio difficilmente eludibile nella lunga marcia verso la «riunificazione del genere umano». Non credo si sia oggi di fronte a una nullificazione della problematica della nazionalità, ma a una sua ridefinizione in chiave multietnica e multiculturale. Così come non penso che gli odierni processi che vanno nella direzione della costituzione di un nuovo Stato multinazionale europeo inficino il tema della nazionalità: al contrario lo complicano e lo esaltano. Tutto ciò comporta certo grandi novità, d'analisi e politiche, rispetto a Gramsci, ma non la liquidazione della sua griglia teorica generale. In ogni caso non gli si può far carico di posizioni e problematiche odierne, attraverso procedimenti di facile “attualizzazione” che finiscono per snaturarne il pensiero.

3-5 Contro la “rivoluzione passiva”
Sembra in definitiva che nella riflessione sulla globalizzazione vi sia spesso il rischio di una forte sottovalutazione del ruolo della politica e dello Stato a vantaggio della categoria politico-ermeneutica di “società civile” (in qualche caso “internazionale”). Vi è il rischio che anche dietro l'enfasi che oggi si pone sulla globalizzazione si decreti un definitivo quanto fasullo “tramonto della politica”.

Certo, vi è politica e politica, Stato e Stato. Gramsci stesso - lo si è visto -non tralascia di sottolineare ripetutamente i pericoli della “statolatria”3% Non bisogna negare o rimuovere gli errori e gli orrori del Novecento, ovviamente. Occorre cercare una politica e una statualità il più possibile legati al sociale. Ma sempre in quell'ottica dialettica che era di Gramsci, che faceva pensare e scrivere a Gramsci - mentre promuoveva e teorizzava i Consigli - che il problema era anche la “conquista dello Stato”，cioè la creazione di un nuovo tipo di Stato. È vero che oggi suona profondamente estranea questa espressione: la conquista dello Stato. Ma essa è stata superata innanzitutto dal Gramsci dei Quaderni, che ridefinisce profondamente e il concetto di Stato e il concetto di rivoluzione, ne fa qualcosa di processuale e di complesso.

52


SENTIERI GRAMSCIANI

Gramsci insegna che non è possibile separare economia e politica, fabbrica e Stato. Possono cambiare le forme attraverso le quali le dinamiche aziendali, le strategie d’impresa tentano di affermarsi. Ma non sembra tramontato per questo il ruolo del politico, l'azione volta a definire norme e regole, a portare la lotta corporativa delle classi sul piano più largo e più generale delle risposte da dare ai problemi di una comunità nazionale. La nazione continua ad essere momento fondamentale della vita collettiva, anche se sottoposta a processi dinamici e tensioni spesso dinamiche che ne ridefiniscono il ruolo. E lo Stato, gli Stati, non solo non sembrano venir meno, ma continuano la loro dialettica complessa con l’economico-sociale e, purtroppo, le loro tentazioni “imperiali”. È errato separare e contrapporre società e politica, società e Stato36. Per questo Gramsci è ancora importante: perché ha ridefinito il senso della politica, arricchendola proprio del fatto che essa forma un tutt’uno con l'azione nella società, nella fabbrica, nella cultura, ovunque si giochi la partita del potere.

Note
1. Cfr. P. Hirst, G. Thompson, La /obahztazione delleconomia, Editori Riuniti, Roma

1997. Egualmente stimolanti, benché del tutto opposte, le considerazioni di M. Revelli, La sinistra sociale. Oltre la civiltà del lavoro, Bollati Boringhieri, Torino 1997. Di quest'ultimo autore è da vedere anche il saggio Economia e modello sociale nel passaggio tra fordismo e toyoti smo, in P. Ingrao, R. Rossanda, Appuntamenti di fine secolo, manifestolibri, Roma 1995.

2. Cfr. K. Ohmae, The Borderless World, Collins, London-New York 1990; Id., La fine dello Stato-nazione [1995], Baldini&Castoldi, Milano 1996; M. Horsman, A. Marshall, After the Nation State, Harper Collins, London 1994; M. Hardt, A. Negri, Impero. Il nuovo ordine della globalizzazione [2000], Rizzoli, Milano 2001.

3. Hirst, Thompson, La dobaMzazzone delleconomia, cit., p. 25.

4. «Le imprese, per la maggior parte, sono radicate in una cultura degli affari specificamente nazionale che offre loro vantaggi intangibili ma assai concreti. [...] Le imprese veramente transnazionali, senza una sede principale e con una forza lavoro multinazionale, dovrebbero cercare di creare al loro interno quei vantaggi culturali e quelle forme di identificazione che altre imprese ottengono quasi gratuitamente dalle istituzioni nazionali» (ivi, p. 245).

5. «Ci si riferisce, ad esempio al fatto che il dollaro rimanga il mezzo di scambio internazionale, [...] che il governo federale sia l'erogatore di massicci sovvenzionamenti ad attività di ricerca e sviluppo e sia anche un forte protettore degli interessi all'estero di imprese statunitensi» (ivi, p. 247).

6. Mi si consenta il rinvio a due miei scritti: Fine o metamorfosi dello Stato-nazione?, in “Trimestre”，4, 2002; Lo Stato non è morto, in “La rivista del manifesto”，29, 2002. Molte delle tematiche qui esaminate sono discusse nel volume: K. Marx, Discorso sul libero scambio, a cura di A. Burgio e L. Cavallaro, DeriveApprodi, Roma 2002. Rimando in particolare allo scritto introduttivo dei due curatori (Attualità di un Discorso) e alla ricca appendice (cfr. soprattutto gli scritti dello stesso Cavallaro, di Giorgio Lunghini - particolarmente interessante anche per l'ampio riferimento a Gramsci - e di Giovanni Mazzetti).

7. S. George, La mondializzazione e i pericoli per la democrazia, in “Critica marxista”, 4,

1998, p. 18. Sono affermazioni che hanno un certo aroma gramsciano: cfr. infra, CAPP. 4 e 5.

8. Ibid.

9. Cfr. supra, CAP. 2.

10. B. Trentin, La città del lavoro. Sinistra e crisi del fordismo, Feltrinelli, Milano 1997.

11. Ivi, p. i72.

12. A. Gramsci, Vita politica internazionale [iv], in "L'Ordine Nuovo”，7 giugno 1919, ora in Id., LOrdine Nuovo (1919-1920), cit., p. 68.

13. Cfr. gli articoli di C. Petri, Il sistema Taylor e i Constai dei produttori, in ''L’Ordine Nuovo”，25 ottobre, i° novembre, 8 novembre, 15 novembre, 22 novembre 1919.

14. Cfr. ad esempio A. Asor Rosa, Un "Ordine Nuovo" [1971], in Id., Intellettuali e classe operaia, La Nuova Italia, Firenze 1973, pp. 575-88; M. Revelli, Americanismo e fordismo： la lettura di Antonio Gramsci, in Fondazione Istituto Piemontese Antonio Gramsci, Il giovane Gramsci e la Torino dznzzio secolo, cit.

15. F Dubla, Gramsci e la fabbrica, Lacaita, Manduria - Bari - Roma 1986, p. 175.

16. Rinvio su questo a B. Trentin, Autunno caldo. Il secondo biennio rosso 1968-1969, Intervista di G. Liguori, Editori Riuniti, Roma i999.

17. Per una lettura opposta a quella di Trentin (e di Asor Rosa e Revelli) cfr. A. Burgio, Gramsci storico. Una lettura dei «Quaderni del carcere», Laterza, Roma-Bari 2003, pp. 211 ss.; e G. Baratta, Americanismo e fordismo,]^ Frosini, Liguori, Le parole di Gramsci, cit.

18. Cfr. ad esempio A. Gramsci, Cronache dell"Ordzne Nuovo" [iii], in “L’Ordine Nuo-vo”，7 giugno 1919, ora in Id., LOrdine Nuovo (1919-1920), cit., p. 54.

19. La contraddizione risulta dal fatto che i diritti si vogliono universali, mentre della cittadinanza si intende, sempre più chiaramente negli ultimi anni, il carattere storicamente determinato.

20. Cfr. supra, pp. 30 ss.

21. Sul concetto di rivoluzione passiva rimando ancora a P Voza, Rivoluzione passiva, in Frosini, Liguori, Le parole di Gramsci, cit.

22. Cfr. R. Finelli, Antropologie della politica, in “Democrazia e diritto”，2, 1992. E infra, CAPP. 4 e 5.

23. Gramsci, La conquista dello Stato, cit., p. 128.

24. A. Gramsci, Lo Stato e il socialismo, in ''L’Ordine Nuovo”，28 giugno 1919, ora in Id., E Ordine Nuovo (1919-1920), cit., p. 115 (corsivo mio).

25. Ivi, p. ii6.

26. Ivi, p. ii7. Domenico Losurdo ha ripetutamente sottolineato la divaricazione strategica tra l’elaborazione gramsciana e le teorie anarchiche, con importanti precisazioni in merito alla concezione gramsciana del ruolo dello Stato. Cfr. ad esempio il suo Antonio Gramsci dal liberalismo al «comunismo critico», Gamberetti, Roma 1997, pp. 190 ss.

27. Cfr. su questo S. Suppa, Consiglio e Stato in Gramsci e Lenin, Dedalo, Bari i979, pp. 258-60. Un’interessante discussione di questa tematica è in A. Tortorella, Il socialismo come idea-limite, in “Critica marxista”，5-6, 1997.

28. Gramsci, Lo Stato e il socialismo, cit., p. ii7.

29. Buci-Glucksmann, Gramsci e lo Stato, cit., p. ii6.

30. G. Vacca, Pensare il mondo nuovo. Verso la democrazia del XXI secolo, Edizioni San Paolo, Milano 1994, p. 20. Queste tesi sono state anche sviluppate da M. Montanari, Introduzione ad A. Gramsci, Pensare la democrazia. Antologia dai «Quaderni del carcere», Einaudi, Torino i997.

31. Vacca, Pensare il mondo nuovo, cit., p. 20.

32. Ivi, p. i7i.

33. Secondo Montanari (Introduzione, cit., p. XI), Gramsci in carcere giunge a porsi il tema del «governo dei modi di penetrazione e di diffusione della forma-merce in sempre nuovi settori e territori, e non certo quello del suo superamento-annullamento».

34. Cfr. E. Raimondi, Letteratura e identità nazionale, Mondadori, Milano 1998, pp. 166 ss. In genere su “nazionale” in Gramsci cfr. L. Durante, Nazionale-popolare, in Frosini, Liguori, Le parole di Gramsci, cit. e, per un punto di vista parzialmente diverso, G. Baratta, Le rose e i quaderni. Il pensiero dialog^co di Antonio Gramsci, Carocci, Roma 20032.

35. Cfr. supra, CAP. i.

36. Cfr. Nogueira, Gramsci e la nuova politica, cit., che sottolinea l'esigenza di rompere con una «modalità di società civile ipostatizzata, vista come 'Topposto” virtuoso o la negazione dello Stato, come istanza che conterrebbe lo stimolo rinnovatore di tutto. La società civile è virtuosa solo quando sa condizionare lo Stato attraverso la politica» (p. 79).

4

Ideologia e concezione del mondo
4.1 Da Marx a Gramsci
È Gramsci stesso (Q 4 35 45^-4)a ricordare, traendo spunto da un articolo apparso sul “Marzocco”, l’《origine del concetto di “ideologia”》, la cui genesi è da ricondurre al sensismo. Nel passo gramsciano l’uso alterno della maiuscola e della minuscola nella scrittura del lemma serve per distinguere la concezione degli idéologues (“Ideologia” come “scienza delle idee”)dall'uso successivo del termine (“ideologia” come “sistema di idee”). Gramsci evidenzia Simprinting ma-terialistico-volgare che contraddistingue l'ideologia (con la maiuscola) del movimento filosofico di matrice sensistica, non a caso accostato a Bucharin1, mentre ne sottolinea il distacco dal “Materialismo storico”： per Marx - afferma Gramsci - l'origine delle idee non è da ricercarsi nelle sensazioni, nella «fisiologia»; proprio da tale radice, criticata e respinta, verrebbe l'implicito «giudizio di valore» («di disvalore», corregge il testo C: Q 11, 63, 1491)che ha il termine nei «fondatori della filosofia della prassi».

In realtà le cose sono più complesse di quanto Gramsci qui veda. In merito alla genesi del concetto, egli non fa cenno al marchio negativo che per primo Napoleone impresse al termine, connotandolo parimenti di una forte politicità (ideologie come idee che hanno la pretesa di orientare la politica), quando «con tono sprezzante definì ideologi Destutt de Tracy e i suoi amici, i quali avevano cercato di opporsi alle sue ambizioni imperiali», lasciando intendere che essi -in quanto intellettuali - sostituivano «considerazioni astratte alla politica reale»%

In secondo luogo, e soprattutto, Gramsci non conosce probabilmente Li-deologia tedesca. Del libro, scritto da Marx ed Engels nel 1845-46 ma edito solo nel 1932, il primo capitolo, Feuerbach, era stato «pubblicato per la prima volta in lingua russa nel 1924 e successivamente (1926) in tedesco»3. Gramsci potè leggerlo o leggerne qualche recensione? Resta il fatto che non ve ne è traccia nella sua opera. Egli cioè non ha probabilmente a disposizione quello che oggi siamo abituati a considerare il luogo di nascita del marxiano concetto di ideologia nella sua connotazione negativa. È in questo scritto, infatti, che leggiamo: «Se nell'intera ideologia gli uomini e i loro rapporti appaiono capovolti come in una camera oscura, questo fenomeno deriva dal processo storico della loro vita, proprio come il capovolgimento degli oggetti sulla retina deriva dal loro immediato processo fisico»4.

Come si vede, la coupure tra Marx e gli idéologues non era così totale come a Gramsci pareva. Certo, Marx ed Engels - riprendendo il termine in quanto an-ch’essi vogliono indagare la genesi delle idee - spostano la ricerca sul piano storicosociale. Ma il loro linguaggio lascia trasparire ancora una modalità di ragionamento modellata su quell'impianto fisiologico (la metafora della retina) che Gramsci considera non ricevibile5. Se Gramsci probabilmente non conosceva Lideologia tedesca, conosce bene - e utilizza - la marxiana Prefazione del '59, dove si legge:

Con il cambiamento della base economica si sconvolge più o meno rapidamente tutta la gigantesca sovrastruttura. Quando si studiano simili sconvolgimenti, è indispensabile distinguere sempre fra lo sconvolgimento materiale delle condizioni economiche della produzione, che può essere constatato con la precisione delle scienze naturali, e le forme giuridiche, politiche, religiose, artistiche o filosofiche, ossia le forme ideologiche che permettono agli uomini di concepire questo conflitto e di combatterlo. Come non si può giudicare un uomo dall'idea che egli ha di se stesso, così non si può giudicare una simile epoca di sconvolgimento dalla coscienza che essa ha di se stessa6.

Fabio Frosini ha rilevato7 come qui Marx voglia mettere in guardia lo studioso dal confondere lo studio scientifico delle «condizioni economiche della produzione» con la loro rappresentazione ideologica. È vero però anche che l'affermazione di Marx secondo la quale le «forme ideologiche» permettono di «concepire» e «combattere» il conflitto delle classi in lotta è altra cosa rispetto alla secca concezione del 1845-46, quando l'ideologia era vista in termini unicamente negativi. Qui «c'è una notevole correzione rispetto alle ideologie equiparate nel 1845-46 soltanto a una coscienza distorta, “capovolta”，del mondo reale. Non è detto che tale natura di immagini capovolte l'abbiano sempre»8. Accanto, cioè, alla dicotomia scienza/ideologia, Marx sembra (sincreticamente) prospettare una concezione delle “forme ideologiche” che non hanno connotati negativi, ma appaiono utili e necessarie. È sufficiente per dire che vi sono dunque in Marx almeno9 due teorie dell'ideologia, o quantomeno due facce della stessa? A mio avviso sì. E non sarà dunque un caso che proprio di qui prenderà le mosse Gramsci per la sua concezione in positivo della teoria delle ideologie, sia pure grazie a un'interpretazione “dilatata” del passo in questione.

Troviamo un'appendice quanto mai interessante a questo discorso delle “due facce” dell'ideologia nei “fondatori della filosofia della prassi”, in una lettera del vecchio Engels a Franz Mehring (in data 14 luglio 1893). È il luogo in cui si trova l'espressione, poi divenuta canonica, dell'ideologia come “falsa coscien-za”，che larga diffusione ebbe grazie proprio a Mehring e alla sua fortunata Storia della socialdemocrazia tedesca10 che anche Gramsci avrebbe potuto facilmente leggere. Scrive Engels: «L'ideologia è un processo che è compiuto, è vero, dal cosiddetto pensatore con coscienza, ma con una falsa coscienza. Le vere forze motrici che lo muovono gli rimangono sconosciute; altrimenti non si tratterebbe appunto di un processo ideologico»11.

Siamo sulla linea dell'Ideologia tedesca, appena condita da un aroma protofreudiano, che non elimina i problemi aperti dalla definizione del 1845-46: ad

56


SENTIERI GRAMSCIANI

esempio, viene da chiedersi, se si parla di “falsa coscienza” si presuppone la possibilità di una “vera coscienza” che non sia immediatamente “scienza”？ Nella lettera di Engels vi è anche - in linea con quanto egli andava facendo in quegli anni per correggere il determinismo economicistico del pensiero marxiano e marxista, attività che Gramsci conosce, apprezza e valorizza nei Quaderni1^ - la seguente affermazione:

la stupida rappresentazione degli ideologi, secondo cui, poiché noi neghiamo alle diverse sfere ideologiche che hanno una funzione nella storia, un'evoluzione storica indipendente, negheremmo ad esse anche ogni efficacia storica. Vi è qui alla base la banale rappresentazione non dialettica di causa ed effetto come poli che si oppongono l'un l'altro in modo rigido, l'assoluta ignoranza dell'azione e reazione reciproca. Il fatto che un fattore storico, non appena generato da altre cause in ultima istanza economiche, reagisce a sua volta e può esercitare una pressione sull'ambiente che lo circonda e perfino sulle sue proprie cause, questi signori lo dimenticano spesso in modo quasi premeditato13.

Ideologo è qui per Engels chi nega「“efficacia storica” delle ideologie, la loro autonomia relativa, la loro azione con cui è possibile persino modificare le “vere motrici”，gli assetti del mondo socio-economico. Sono concetti che giungono a Gramsci anche tramite Labriola14, fin dagli anni del “Grido del popolo”，dove il giovane socialista sardo pubblica il terzo paragrafo del saggio Del materialismo storico (in cui si ragiona appunto sul concetto di “ultima istanza”)，intitolandolo Le ideologie nel divenire storico巧.Ma già con Engels siamo a un passo da Gramsci, dall'inizio del suo discorso sull'ideologia. È combinando una lettura “dilatata” della Prefazione del '59 con le fondamentali Tesi su Feuerbach e con la lezione dell'ultimo Engels che Gramsci giunge nei Quaderni alla sua concezione positiva dell'ideologia16. Se Gramsci trova già nell'ultimo Engels un piedistallo per la sua “riabilitazione” del concetto di ideologia, la tradizione marxista giunge prima di lui a usare - pur senza un'adeguata tematizzazione - un concetto di ideologia diverso da quello del 1845-46. Qualche accenno sembra compaia già in Eduard Bernstein17. È però col marxismo russo che si afferma un uso nuovo e positivo del lemma. L'esempio più noto nel Che fare? di Lenin:

La questione si può porre solamente così o ideologia borghese o ideologia socialista. Non c'è via di mezzo (poiché l'umanità non ha creato una “terza” ideologia, e, d'altronde, in una società dilaniata dagli antagonismi di classe, non potrebbe mai esistere una ideologia al di fuori o al di sopra delle classi). Ecco perché ogni menomazione dell'ideologia socialista, ogni allontanamento da essa implica necessariamente un rafforzamento dell'ideologia borghese [...]. L'ideologia borghese è ben più antica di quella socialista, essa è meglio elaborata in tutti i suoi aspetti e possiede una quantità incomparabilmente maggiore di mezzi di diffusion尹.

Ideologia contro ideologia, persino con un accenno di teoria degli “apparati ideologici”, all'insegna di un soreliano “spirito di scissione” assoluto e totale. Non sembri strano accostare Lenin e Sorel: due autori diversissimi, che contribuirono a formare in Gramsci quell'attenzione specifica all'elemento della sog-gettività rivoluzionaria che ne costituì uno dei tratti distintivi. Non sorprende che, accanto a un uso più tradizionale e spregiativo del termine, vi siano nel giovane Gramsci formulazioni vicine a quelle di Lenin19, come quando egli definisce, nel marzo 1918, «il presidente Wilson, i massimalisti russi [...] estremo anello logico delle ideologie borghesi e proletarie»20.

Per il giovane Gramsci la concezione dell'ideologia in Marx (quella che oggi consideriamo “classica”，nell'accezione di visione distorta della realtà) è inaccettabile: Marx stesso è un ideologo, poiché se da un lato egli «irride le ideologie», dall'altro «è ideologo in quanto uomo politico attuale, in quanto rivoluzionario»21. Compare già qui una distinzione, destinata a essere riproposta nei Quaderni, tra due semantiche del lemma: «le ideologie sono risibili quando sono pura chiacchiera, quando sono rivolte a creare confusione, ad illudere e asservire energie sociali, potenzialmente antagonistiche», ed è contro queste che -per Gramsci - si scaglierebbe Marx. Il quale però, «come rivoluzionario, cioè uomo attuale di azione, non può prescindere dalle ideologie e dagli schemi pratici, che sono entità storiche potenziali, in formazione»22.

4.2 Gramsci e Marx (e Croce)
Se si sfogliano i primi tre quaderni gramsciani, ci si trova davanti a un uso diffuso e variegato, ma poco significativo, del termine “ideologia”，che compare ma non è concettualizzato. Conviene passare al Quaderno 4 (coevo ai precedenti), dove Gramsci fa i conti con la teoria dell'ideologia di Marx (e di Croce). Non prima di aver segnalato, però, come un breve passo della Prefazione del '59 compaia già in Q i,巧 ioo-i, in riferimento alla storia del diritto penale. Gramsci cita a memoria e traduce in modo approssimativo, salvo poi correggere dopo aver tradotto nel Quaderno 7 parte dello scritto marxiano (Q, AC, 2523). Resta il fatto che ha ben presente il testo in questione, che costituirà nei Quaderni il luogo marxiano più frequentato, insieme alle Tesi su Feuerbach.

È negli Appunti di filosofia. Materialismo e idealismo. Prima serie che Gramsci inizia il confronto con il marxismo e lo scontro con Croce. Esso ha per posta anche il tema dell'ideologia, che viene anzi indicato tra i primi: «Per gli idealisti: vedere quali elementi del marxismo sono stati assorbiti “esplicitamente”, cioè confessatamente. Per esempio, il materialismo storico come canone empirico di ricerca storica del Croce [...] il valore delle ideologie ecc.» (Q 4, 3, 42炉.

L'intento di Gramsci è in primo luogo quello di difendere Marx dalla distorta e interessata lettura fattane da Croce, che da una parte, negli Elementi di politica, affermava che «il fondatore della filosofia della praxis» aveva ridotto le superstrutture ad «apparenza e illusione» e dall'altra - scrive Gramsci - si appropriava di una parte della teoria dell'ideologia di impronta marxiana:

Il punto che più interessa di esaminare è quello delle “ideologie” e del loro valore: rilevare le contraddizioni in cui Croce cade a questo proposito. Nel volumetto Elementi di politica il Croce scrive che per Marx le “superstrutture” sono apparenza e illusione e di

58


SENTIERI GRAMSCIANI

ciò fa un torto a Marx […].La teoria di Croce sulle ideologie, ripetuta recentemente nella recensione apparsa sulla “Critica” del volumetto del Malagodi, è di evidente origine marxista: le ideologie sono costruzioni pratiche, sono strumenti di direzione politica, sebbene essa non riproduca della dottrina marxista che una parte, la parte critico-distruttiva. Per Marx le “ideologie” sono tutt’altro che illusioni e apparenza; sono una realtà oggettiva ed operante, ma non sono la molla della storia, ecco tutto. Non sono le ideologie che creano la realtà sociale, ma è la realtà sociale, nella sua struttura produttiva, che crea le ideologie. Come Marx potrebbe aver pensato che le superstrutture sono apparenza ed illusione? Anche le sue dottrine sono una superstruttura. Marx afferma esplicitamente che gli uomini prendono coscienza dei loro compiti nel terreno ideologico, delle super-strutture, il che non è piccola affermazione di “realtà”: la sua teoria vuole appunto an-ch’essa “far prendere coscienza” dei propri compiti, della propria forza, del proprio divenire a un determinato gruppo sociale. Ma egli distrugge le “ideologie” dei gruppi sociali avversi, che appunto sono strumenti pratici di dominio politico sulla restante società: egli dimostra come esse sono prive di senso, perché in contraddizione con la realtà effettuale (Q 4,珞4祯-力.

La nota è strategica ai fini del nostro studio. Gramsci infatti vi afferma che:

a)  Croce trae dal marxismo solo una parte della teoria delle ideologie, quella «critico-distruttiva», sostenendo che esse sono «costruzioni pratiche» e «strumenti di direzione politica». Una visione ristretta, ma che Gramsci non respinge. Dunque anche per il marxismo le ideologie sono «costruzioni pratiche, sono strumenti di direzione politica».

b)  L'espressione qui usata da Gramsci - «non sono le ideologie che creano la realtà sociale, ma è la realtà sociale, nella sua struttura produttiva, che crea le ideologie» - suona abbastanza simile a quella de^Ideologia tedesca che recita: «Non è la coscienza che determina la vita, ma la vita che determina la coscien-za»24. Non è in discussione l'adesione di fondo alla “concezione del mondo” marx-engelsiana, ma la sua interpretazione.

c) Per Marx, dice Gramsci, «le “ideologie” sono tutt’altro che illusioni e apparenza; sono una realtà oggettiva ed operante», anche se non sono «la molla della storia»; la lettera di Engels del 1893 respingeva la tesi della non efficacia storica delle ideologie: Gramsci appoggia la propria interpretazione alla correzione antideterministica che l'ultimo Engels apporta al marxismo.

d)  Viene richiamato il Marx del '59, che Gramsci “dilata” notevolmente, fondandovi la possibilità di una concezione positiva dell’ideologia. Il marxismo, così, diventa un'ideologia tra le altre, avente lo scopo di «far prendere coscienza» a una classe, il proletariato.

e)  La parte critica della teoria dell’ideologia di Marx è da riservare - per Gramsci - alle teorie avversarie, «strumenti pratici di dominio politico» e «prive di senso, perché in contraddizione con la realtà effettuale». Se si va a confrontare il corrispondente testo C (Q io II, 41XII, 1^18ss.) del passo in esame, la differenza tra il marxismo e «le altre ideologie» viene ancor meglio individuata grazie al fatto che queste sono «inorganiche perché contraddittorie, perché dirette a conciliare interessi opposti e contraddittori», mentre il marxismo «non tende a risolvere pacificamente le contraddizioni [...] anzi è la stessa teoria di tali contraddizioni».

L'ideologia non è in sé negativa, ma non tutte le ideologie sono uguali. Esse costituiscono il terreno comune e necessario della coscienza e anche della conoscenza25, ma la superiorità dell'ideologia marxista è data dalla consapevolezza del proprio carattere non assoluto e non eterno: consapevolezza di “parzialità”， legata come è a una classe e a un momento storico. Il marxismo è un'ideologia tra le altre, ma a differenza delle altre non nega le contraddizioni, anzi le palesa, le analizza. Ha in comune con le altre ideologie il rivestire una determinata utilità per un gruppo sociale. Ma non si spaccia per qualcosa al di sopra o al di là della storia. Rielaborando un altro testo di questo quaderno (Q 4 24, 442-”, in seconda stesura Gramsci scriverà: «La filosofia della praxis non solo pretendeva di spiegare e giustificare tutto il passato, ma di spiegare e giustificare storicamente anche se stessa, cioè era [...] la liberazione totale da ogni “ideologismo” astratto» (Q 16,么 1864).

Allorquando il marxismo dimentica la sua specificità (ad esempio nel caso del Saggio popolare), esso finisce col divenire «una ideologia nel senso deteriore, cioè una verità assoluta ed eterna» (Q 4 40, 466). Storicamente, le ideologie sono cosa ben diversa a seconda se sono «necessarie» e «organiche», o meno. E non è questione che riguardi solo il marxismo. Infatti, rileva Gramsci, erroneamente «si dà il nome di ideologia sia alla soprastruttura necessaria di una determinata struttura, sia alle elucubrazioni arbitrarie di determinati individui. Il senso deteriore della parola è diventato estensivo e ciò ha modificato e snaturato l'analisi teorica del concetto di ideologia» (Q 7, 19, 868).

Occorre distinguere «tra ideologie storicamente organiche, che sono cioè necessarie a una certa struttura, e ideologie arbitrarie, razionalistiche, “volute”». Non si tratta solo del marxismo o delle ideologie storicamente “progressive”. Perché, aggiunge Gramsci, «in quanto storicamente necessarie [...] esse “organizzano” le masse umane, formano il terreno in cui gli uomini si muovono, acquistano coscienza della loro posizione, lottano ecc.» (Q 7,19, 869). Eccoci tornati alla Prefazione del '59, che qui Gramsci parafrasa e interpreta alla luce delle sue convinzioni. Le ideologie “organizzano” le masse: divengono addirittura “soggetto”，sia pure limitatamente a questo brano. Nella “battaglia” per ribadire la «validità delle ideologie», Gramsci si appella anche ad altri luoghi di Marx, dal Capitale e da Per la critica della filosofia del diritto di Hegel. Introduzione (cfr. Q AC, 2^)：

Validità delle ideologie. Ricordare la frequente affermazione che fa il Marx della “solidità delle credenze popolari” come elemento necessario di una determinata situazione [...]. Altra affermazione del Marx è che una persuasione popolare ha spesso la stessa energia di una forza materiale o qualcosa di simile e che è molto significativa. L'analisi di queste affermazioni credo porti a rafforzare la concezione di “blocco storico”，in cui appunto le forze materiali sono il contenuto e le ideologie la forma, distinzione di forma e contenuto meramente didascalica, perché le forze materiali non sarebbero concepibili storicamente senza forma e le ideologie sarebbero ghiribizzi individuali senza le forze materiali (Q 7> 21, 869).

Siamo nell'ambito di una lettura antideterministica e antieconomicistica di Marx, a cui si aggiunge «la saldezza delle credenze popolari», delle quali per al-

6o


SENTIERI GRAMSCIANI

tro Gramsci non mancherà di vedere i risvolti “pericolosi”，pure se risultano “utili” nelle fasi di sconfitta e ripiegamento. Il suo obiettivo è liberare il marxismo dalle “incrostazioni” economicistiche: Struttura e superstruttura. Economia e ideologia. La pretesa (presentata come postulato essenziale del materialismo storico) di presentare ed esporre ogni fluttuazione della politica e dell’ideologia come una espressione immediata della struttura， deve essere combattuta teoricamente come un infantilismo primitivo» (Q 7, 24 87»

È la polemica contro Bucharin e contro il “marxismo ortodosso” della Terza Internazionale， concausa delle fallimentari “svolte” politiche di quegli anni. Nella sua rivalutazione delle ideologie， Gramsci è comunque sempre attento a condurre una “lotta su due fronti”，contro l’《economicismo» da una parte e contro 「《ideologismo» dall'altra, cioè contro la tendenza a sopravvalutare tanto le «cause meccaniche» che «l'elemento “volontario” e individuale» (Q 4 38, 45^. Tuttavia il suo tentativo di elaborare una teoria innovativa ma che non rompa i ponti con Marx non può nascondere il sostanziale “scarto” che Gramsci compie rispetto al pensatore tedesco. Del quale, senza saperlo (poiché non conosce Lideologia tedesca), mette in luce una contraddizione: non si può affermare che l'ideologia indichi una visione distorta della realtà (nel 1845-46) e farne poi il terreno di una fondamentale “presa di coscienza” (nel 1859). Gramsci non percepisce tale contraddizione perché non conosce il manoscritto lasciato alla «critica roditrice dei topi»26, ma anche perché riclassifica la teoria “negativa” dell'ideologia come a carico dei soli «gruppi avversari». La teoria “positiva” dell'ideologia, che vedremo nei Quaderni come concezione del mondo e luogo di costituzione della soggettività collettiva, riguarda in realtà tutti i gruppi sociali perché intorno ad essa ruota la “guerra di posizione” e la lotta per l'egemonia che attraversa l'intera società.

4・3

Il lemma “ideologia”
Il lemma “ideologia” ha un'accentuata polisemicità. Terry Eagleton27 ha enumerato sei differenti modi di usare il lemma; Ferruccio Rossi-Landi28 undici. Entrambi fanno riferimento a Gramsci, lo considerano un autore fondamentale per la ridefinizione del significato della parola. Cercando di studiare come il nostro autore usi il termine e i suoi derivati non mi rifarò ad alcuna delle gabbie interpretative esistenti. Segnalo però che la distinzione di fondo che molti studiosi dell'ideologia sembrano accettare è quella tra ideologia come falsa coscienza e ideologia come visione o concezione del mondo. Gramsci si situa soprattutto, anche se non esclusivamente, sul secondo versante.

Per ricostruire l'uso del termine nei Quaderni esaminerò prima le accezioni in cui il lemma compare, quindi la famiglia di lemmi e concetti in cui è inserita. Torniamo al Quaderno 1. Abbiamo detto che il lemma in questione e i suoi derivati sono presenti spesso in modo apparentemente poco significativo. Nel senso che Gramsci usa la parola in modo corrente, anche se con delle impennate di senso. Ad esempio - sono quasi tutti testi A - parla degli «atteggiamenti ideologici» dell’Ojetti (Q i, 24, z8); dell’《ideologia (il mito dell'America)» determinata dal fenomeno migratorio (Q i, 43, 33); del fatto che in ogni regione italiana «esistono gruppi e gruppetti caratterizzati da motivi ideologici e psicologici propri» (Q i, 43, 33); della sfera della cultura in cui «i diversi strati ideologici si combinano variamente» (Q i, 43, 34); delle «città del silenzio», dove «esiste una unità “urbana” ideologica contro la campagna» (Q i, 43, 35); oppure osserva che «quando la classe dominante ha esaurito la sua funzione, il blocco ideologico tende a sgretolarsi» (Q i, 44 42); o che «il Partito d’Azione era implicitamente antifrancese per l'ideologia giacobina mazziniana» (Q i, 44 43). Siamo appena a p. 43 dell'edizione critica, e potrei continuare. Nel Quaderno i, dunque, il termine ricorre frequentemente, in contesti e modalità più o meno occasionali, più o meno interessanti (gli ultimi due esempi hanno ben altro spessore dei precedenti). Cerchiamo di avanzare una classificazione, per capire cosa “ideologia” significasse non solo nel linguaggio filosofico di Gramsci e della sua epoca, ma nel linguaggio corrente del tempo, in cui gramscianamente sappiamo si esprime una “concezione del mondo”.

Va detto innanzitutto che anche in Gramsci è presente un uso spregiativo del termine, che direi “napoleonico”. Troviamo scritto: «Tutto il resto è romanzo ideologico, d'appendice» (Q i, 4 i2p); «Il Boullier, che si pone da un puro punto di vista ideologico, non capisce niente della quistione» (Q i, i44 i2p); «Ciò che è strano è che dei marxisti ritengano superiore la “razionalità” alla “politica^, la astrazione ideologica alla concretezza economica» (Q i, i$i, 44); «come se ciò che è stato ed è stato distrutto non sia altrettanto “ideologico”, “astratto”, “convenzionale” ecc.» (Q 2, 94 24p); «ogni gruppo può richiamarsi a uno di questi filoni tradizionali, distinguendo tra fatti reali e ideologia» (Q 3, 62, 342); «il “pensiero sociale” cattolico [...] in quanto elemento ideologico oppiaceo» (Q 5 7, 54&; «si tratta di “ideologia”，di tendenza pratico politica unilaterale, che non può dare fondamento a una scienza» (Q & 27, 958); «...fanatismo ideologico...» (Q 9, io4, ii0); «Il difetto massimo di tutte queste interpretazioni ideologiche del Risorgimento...» (Q 9, io7, ii/i); «Comprendere [...] la posizione e le ragioni dell'avversario [...] significa appunto essersi liberato dalla prigione delle ideologie (nel senso deteriore, di cieco fanatismo ideologico)» (Q io II, 24 i2®).

L'ideologia “nel senso deteriore” del termine è dunque presente, nei primi quaderni, in una vasta gamma di casi. Ma presente è, fin da questi primi anni di riflessione carceraria, anche l'ideologia intesa come sistema di idee politiche. In Q 4 i5 436la riflessione di Gramsci incrocia quella di Croce che ha recensito il libro di Giovanni F. Malagodi Le ideologie politiche (1928), che è conservato tra i libri del carcere (Q, AC, 23). “Ideologia” è usato da Gramsci anche nel senso di ideologia politica. Egli parla di «ideologia mazziniana» (Q i, 44 43); di giacobini che «seguivano una certa ideologia» (Q i, 46, 6i); di romanzi «a carattere spiccatamente ideologico-politico, di tendenza democratica, legato alle ideologie quarantottesche» (Q 3, 78, 358); di «ideologia liberale» (Q 6, 8i, 752). Ma il riferimento può essere anche politico in senso lato: avremo così l'«ideologia massonica» (Q i, i57, ^38) e l'«ideologia puritana» (Q i,玲8, 738), ['«ideologia meridionale» (Q i, 44 46 e l'«ideologia patriottica» (Q 2, io/, 254), l'«ideologia le-

62


SENTIERI GRAMSCIANI

gata alla tradizione di Roma» (Q 4, 67, $12}. Il lemma è usato anche in riferimento a ceti e gruppi sociali. Particolarmente interessante mi sembra Q1, 43, 33, dove Gramsci - nell'ambito della sua ricognizione sulle “riviste tipo” - afferma:

In ogni regione, specialmente in Italia, data la ricchissima varietà di tradizioni locali, esistono gruppi e gruppetti caratterizzati da motivi ideologici e psicologici propri; «ogni paese ha o <ha> avuto il suo santo locale, quindi il suo culto e la sua cappella». La elaborazione unitaria di una coscienza collettiva domanda condizioni e iniziative molteplici. La diffusione da un centro omogeneo di un modo di pensare e di operare omogeneo è la condizione principale, ma non deve essere e non può essere la sola. Un errore molto diffuso consiste nel pensare che ogni strato sociale elabori la sua coscienza e la sua cultura allo stesso modo, con gli stessi metodi, cioè i metodi degli intellettuali di professione.

Se si legge con attenzione il passo, mi sembra se ne possa dedurre che:

a)  Gramsci collega l'ideologia alla religione (popolare), al folclore e (più avanti nella nota) al senso comune;

b)  egli auspica una «coscienza collettiva» che superi e sostituisca l'ideologia dominante e ritiene che per far ciò sia necessaria un'azione organizzata che sappia dialetticamente tener conto del «senso comune» al fine però di superarlo;

c)  «ogni strato sociale» ha «la sua coscienza e la sua cultura», cioè la sua ideologia.

L'ideologia, dunque, non è solo strettamente politica. Individua un gruppo o strato sociale. Altre tracce di questo modo di intendere il lemma (come “ideologia sociale”)sono del resto presenti in questi quaderni su cui abbiamo concentrato l'analisi e oltre. In Q 1, 107, 98, a proposito dell'America Latina, si afferma che «la massoneria e la Chiesa positivistica sono le ideologie e le religioni laiche della piccola borghesia urbana»; in Q 3, 153, 40$ si afferma che II conte di Montecristo riassume «l'ideologia popolare intorno all'amministrazione della giustizia». Più avanti troveremo l'espressione dal sapore leninista di «ideologia proletaria» (Q 6, 168, 820).

L'indagine iniziale sul ruolo dell'ideologia è strettamente legata alla religione. Ancora, e non a caso, negli Appunti di filosofia I, si legge: «Che la scienza sia una superstruttura è dimostrato dal fatto che essa ha avuto periodi interi di eclisse, scacciata da un'ideologia dominante, la religione soprattutto» (Q 4 7, 430)9.

L'espressione “ideologia dominante” era già comparsa in Q 3, 34, 311. Ma conta soprattutto rilevare come nel ragionamento gramsciano, accanto alle ideologie in senso deteriore e alle ideologie politiche, è fin dall'inizio presente una concezione dell'ideologia come sistema di idee non immediatamente politico, ma “visione” o “concezione del mondo” intesa in senso più largo. Riflettendo sulla religione come sul romanzo d'appendice, sull'Italia meridionale come sull'America meridionale, i Quaderni cercano di mettere a fuoco come si forma un'ideologia diffusa, non solo “politica”, essenziale per la conquista e il mantenimento del potere, sapendo che «quando la classe dominante ha esaurito la sua funzione, il blocco ideologico tende a sgretolarsi» (Q 1 44 42).

«Blocco ideologico» è concetto che Gramsci approfondisce e articola nel Quaderno 3, interrogandosi su come sia articolata la «struttura ideologica»30 di una classe dominante:

Uno studio di come è organizzata di fatto la struttura ideologica di una classe dominante: cioè l’organizzazione materiale intesa a mantenere, a difendere e a sviluppare il “fronte^ teorico o ideologico [...]. La stampa è la parte più dinamica di questa struttura ideologica, ma non la sola: tutto ciò che influisce o può influire sull’opinione pubblica direttamente o indirettamente le appartiene: le biblioteche, le scuole, i circoli e clubs di vario genere, fino all’architettura, alla disposizione delle vie e ai nomi di queste.[…]Cosa si può contrapporre, da parte di una classe innovatrice, a questo complesso formidabile di trincee e fortificazioni della classe dominante? Lo spirito di scissione, cioè il progressivo acquisto della coscienza della propria personalità storica, spirito di scissione che deve tendere ad allargarsi dalla classe protagonista alle classi alleate potenziali: tutto ciò domanda un complesso lavoro ideologico (Q 3, 49, 332-3).

Difficile sopravvalutare l'importanza di questo brano. La lotta per l'egemonia è lotta di ideologie. Da una parte la «struttura materiale dell'ideologia» della classe al potere: la lotta ideologica non è solo «battaglia delle idee»; queste idee hanno una «struttura materiale», si articolano in «apparati»31. E dunque, contrariamente a quello che si potrebbe pensare se non si impostasse correttamente la lettura del rapporto gramsciano Stato - società civile come rapporto dialettico, l'ideologia non abita la società civile ma lo Stato (“allargato” o “integrale”), anche perché - come chiarisce Gramsci in Q io II, 41IV, 1306- l'ideologia «dà il cemento più intimo alla società civile e quindi allo Stato». D'altra parte egli evoca il soreliano «spirito di scissione», interpretato però come «il progressivo acquisto della coscienza della propria personalità storica»: è grazie all'ideologia che un soggetto collettivo diviene cosciente di sé e dunque può contrapporsi all'egemonia avversaria: l'ideologia come luogo di costituzione della soggettività32. Ciò non toglie che se non si capisse poi che questo soggetto, divenuto cosciente di sé e in grado di intraprendere la propria lotta per l'egemonia, deve dotarsi di propri «apparati egemonici» o «ideologici», o meglio non può non combattere la sua lotta nelle concrete «fortezze e casematte» dello «Stato integrale», si resterebbe fermi a una concezione idealistica e insieme razionalistico-illuministica. Il pensiero invece “dà forza” e “organizza” nel momento in cui “si organizza”, o meglio “viene organizzato”, anche per quel che riguarda le classi subalterne che vogliono divenire egemoniche, a partire da quel «centro omogeneo di un modo di pensare e di operare» (Q i, 43, 33) che per Gramsci è il partito33. Ecco perché si può dire che vi è nei Quaderni una teoria “materialistica” dell'ideologia.

4.4 Famiglia di concetti
Per intendere appieno il concetto di ideologia nei Quaderni bisogna tener presente che esso si articola in una “famiglia di lemmi” che è anche una “famiglia

64


SENTIERI GRAMSCIANI

di concetti”： ideologia, filosofia, visione o concezione del mondo, religione, conformismo, senso comune34, folclore, linguaggio. Ognuno di essi indica un concetto non del tutto sovrapponibile a un altro. Ma, al tempo stesso, tutti questi termini sono correlati tra loro, appaiono contestualmente. Formano una rete concettuale che nel suo insieme disegna la concezione gramsciana dell'ideologia. Ideologia, filosofia, concezione del mondo, religione, senso comune ecc. possono differire a seconda del grado di consapevolezza e di funzionalità, più o meno mediate rispetto alla prassi e alla politica. Proverò a riportare alcune delle definizioni ed “equazioni” gramsciane, ricordando che i Quaderni sono una ricerca, una riflessione in itinere (solo apparentemente incompiuta), che nell’insieme esprime una teoria sufficientemente coerente ed esplicita.

Inizio per chiarezza da un testo C, uno dei più ricchi e importanti ai fini del presente discorso: Q 马 i2, 1375ss., dove tra l'altro leggiamo:

Ma a questo punto si pone il problema fondamentale di ogni concezione del mondo, di ogni filosofia, che sia diventata un movimento culturale, una “religione”，una “fede”，cioè che abbia prodotto un'attività pratica e una volontà e in esse sia contenuta come “premessa^ teorica implicita (una “ideologia” si potrebbe dire, se al termine ideologia si dà appunto il significato più alto di una concezione del mondo che si manifesta implicitamente nell'arte, nel diritto, nell'attività economica, in tutte le manifestazioni di vita individuali e collettive), cioè il problema di conservare l'unità ideologica in tutto il blocco sociale che appunto da quella determinata ideologia è cementato e unificato (Q ii, 12,1380).

Dunque, una concezione del mondo o filosofia che siano diventate un «movimento culturale» - una «religione» o «fede» in senso crociano35, ma un Croce di cui Gramsci critica la pretesa di tenere separate filosofia e ideologia, attività cognitiva e attività politica (cfr. Q io II, 2, 1241-2) - sono definibili «ideologia» nel suo «significato più alto»: ideologia appunto come «concezione del mondo», che si manifesta «implicitamente [...] in tutte le manifestazioni di vita individuali e collettive», che pervade cioè tutto l'essere sociale, dal linguaggio all'arte alla cultura in senso antropologico («tutte le manifestazioni di vita individuali e collettive»), al sistema filosofico più rarefatto e complesso, poiché anche esso, a volte «implicitamente», esprime una concezione del mondo che finisce per pesare sul palcoscenico della lotta per l'egemonia (e perché nulla sembra restare escluso da una raffigurazione che abbraccia l'intera vita «individuale e collettiva»). Una concezione del mondo, una filosofia, una ideologia che hanno lo scopo di “cementare” un blocco sociale, e dunque di costituirlo in soggettività, se non altro perché esso proprio da tale ideologia è unificato.

Si ribadisce che ognuno dei lemmi della “famiglia” indica un concetto non del tutto sovrapponibile a un altro. Iniziamo a vedere cosa ciò significhi nel rapporto tra ideologia e filosofia. Gramsci nota come Croce non riesca neppure dal suo punto di vista a distinguere tra «filosofia» e «ideologia» (Q io I, 1231). La distinzione «è solo di grado» (considerazione che può essere estesa a tutta la “fa-miglia”)： «filosofia» è la concezione del mondo generale di una classe; «ideologia» (soprattutto se «politica») è la concezione del mondo particolare di alcuni

gruppi che agiscono organicamente nell'ambito di tale classe. Ma questa acquisizione è più problematica e relativizzata in un'altra nota, Q io II, 31, 1269, dove Gramsci si chiede se possa esistere «filosofia senza una volontà morale conforme», ovvero se vi possa essere differenza «tra ideologia e filosofia». Il “tarlo” si ripropone anche in Q ii, 12, 1378. Sono riflessioni che nascono nel corpo a corpo intrapreso con Croce. Gramsci - con il metodo che gli è solito, di non pensare “in astratto”，ma in riferimento polemico a un altro autore o testo - arriva così alla sua propria matura definizione dell'ideologia e del rapporto tra ideologia e filosofia, nonché a inquadrare la religione nel sistema di lemmi in cui riversa il concetto di ideologia. E se la religione «laicamente intesa» equivale o quasi a «ideologia» come «concezione del mondo», la religione tradizionalmente intesa è una ideologia, anzi «l'ideologia più diffusa e radicata» (Q 4 41, 46此 Tutti gli uomini sono filosofi («ogni uomo [...] è un filosofo, partecipa di una concezione del mondo»: Q 4 51, 488), è ripetuto in Q io II, 17, 1255, ma ciò è vero perché se non altro «nel loro pratico operare» (ma certo anche nel linguag-gio)36 è contenuta una «concezione del mondo, una filosofia [...], la storia delle filosofie dei filosofi, è la storia dei tentativi e delle iniziative ideologiche [...] per mutare, correggere, perfezionare le concezioni del mondo esistenti».

La filosofia che potremmo dire “in senso tradizionale” è dunque il “segmento alto” del continuum ideologico, equivalente alle “concezioni del mondo” (o “concezione della vita” o “visione del mondo”). Ma la gamma di lemmi che sono equiparati a “concezione del mondo” (e dunque a ideologia) e i contesti e le modalità in cui il lemma è usato sono vastissimi. Tralasciando qui la categoria di “senso comune”，a cui è dedicato il capitolo seguente, ricordo: «Il folklore [...] bisognerebbe studiarlo come “concezione del mondo” di determinati strati della società» (Q i, 89, 89); la scuola dovrebbe lottare «contro la concezione del mondo data dall'ambiente tradizionale (folklore in tutta la sua estensione)» (Q 4 5, 485); la religione in Giappone «ha ancora il valore di una concezione del mondo ancora viva e operante?» (Q 5, 50, 580); «l'America [...] non ha ancora creato una concezione del mondo» (Q 6, io, 692). E: «lo Stato ha una sua concezione della vita e cerca di diffonderla» (Q i, 89, 90); gli «uomini reali» si formano «con determinati sentimenti, modi di vedere, frammenti di concezioni del mondo» (Q 3, 34 330); «la concezione del mondo di Tolstoi e del Manzoni» (Q 3, 4, 402); «se si vuole studiare una concezione del mondo che non è mai stata dall'autore-pensatore esposta sistematicamente» (Q 4, i, 479: e, come è noto, Gramsci sta parlando di Marx, che - si evince da Q 7, 33, 882 - «ha prodotto una originale e integrale concezione del mondo»).

Si potrebbe continuare. Ma è meglio sottolineare un altro punto. Per Gramsci non esiste uomo che non partecipi a una concezione del mondo, «sia pure inconsapevolmente» (Q 8, 204 ^063). Ma è preferibile «partecipare a una concezione del mondo “imposta” dal di fuori, da un gruppo sociale [...] o è preferibile elaborare la propria concezione del mondo consapevolmente e criticamente?». La domanda sembra un po' campata per aria, poiché si prospetterebbe una alternativa che non può esistere. Varia il tasso di coscienza e il contributo che si dà alla elaborazione di una concezione del mondo, nella scala che porta dai

66


SENTIERI GRAMSCIANI

“semplici” agli intellettuali più raffinati. Ma anche costoro pensano “consapevolmente e criticamente” a partire dalla concezione del mondo in cui sono inseriti, contribuendo ad arricchirla e modificarla. E infatti nel relativo testo C (il già citato Q 马 i2, i37& Gramsci fa un'aggiunta fondamentale: «Per la propria concezione del mondo si appartiene sempre a un determinato aggruppamento, e precisamente a quello di tutti gli elementi sociali che condividono uno stesso modo di pensare e di operare. Si è conformisti di un qualche conformismo». Con l'aggiunta che «quando la concezione del mondo non è critica e coerente ma occasionale e disgregata, si appartiene simultaneamente a una molteplicità di uomini massa, la propria personalità è composita in modo bizzarro». In ogni caso, «il conformismo è sempre esistito: si tratta oggi di lotta tra “due conformismi”, cioè di una lotta di egemonia».

4-5 Ideologia e volontà
Tiriamo le somme. Ideologia in Gramsci è la rappresentazione della realtà propria di un gruppo sociale. Il soggetto individuale ha una sua visione del mondo che non è solo sua, ma è del gruppo di cui fa parte o, spesso sincreticamente, partecipa a più visioni del mondo. Le ideologie sono «il terreno su cui gli uomini si muovono». I soggetti collettivi sono definiti dalle ideologie. Senza ideologie niente soggetti. L'ideologia è il luogo di costituzione della soggettività collettiva, ma anche - in modo più contraddittorio - di quella individuale, nell'ambito della lotta egemonica.

L'ideologia, essendo qualcosa che non si può non avere, sembra venire prima delle scelte politiche individuali ponderate37, dei comportamenti più legati alla volontà. Condiziona, a volte silenziosamente, tali scelte e tali comportamenti. È con essi in un rapporto dialettico, nell'ambito del quale sembra però essere determinante. Si esplica nelle forme della vita quotidiana. Siamo dunque fuori da qualsiasi concezione razionalistico-illuministica. Le ideologie vivono a prescindere dalla volontà e dai comportamenti dei singoli. Si modificano, ma non possono essere totalmente eterodirette, perché nessun soggetto è in grado di controllarne del tutto il processo e l'esito. Sono il risultato della lotta egemonica e dello scontro tra le classi, ma anche della parzialità del punto di vista dell'attore sociale e del suo bisogno connaturato di identità. Al tempo stesso, vengono organizzate e diffuse, sono innervate in apparati, «trincee e casematte», vengono rielaborate, adattate, propagate - oltre che, come Gramsci ricorda, dalla stampa, dall'editoria, dalla scuola, dai “circoli e clubs” di vario genere - dall'industria culturale, diremmo oggi, dai mass media, dall'enorme espansione della nuova dimensione musicale internazionalizzata, dal costume e dal consumo sessuali. Oltre che, ancora, dalla religione e dalla fede, intese non solo in senso “laico”. È ovvio come ciò rimandi all'importanza della concezione allargata degli intellettuali e del loro ruolo sociale che si trova nei Quaderni.

Gramsci, che pure per alcuni versi è filosofo della “volontà”，ritiene che la volontà non tutto può: il soggetto è dato da una combinatoria complessa e impalpabile, ma reale. Lo scarto rivoluzionario, individuale o collettivo, avviene a partire da un processo composito e per larghi versi inintenzionale.

Note
1. Sulla teoria dell’ideologia del Saggio popolare cfr. G. Prestipino, Tradire Gramsci, Teti, Milano 2000, p. 36 e F Tuccari, Gramsci e la sociologia marxista di Nikolaj I. Bucharin, in S. Mastellone, G. Sola (a cura di), Gramsci: il partito politico nei Quaderni, Centro Editoriale Toscano, Firenze 2001, pp. 146-7. Per Bucharin l’ideologia è un sistema di idee, sentimenti e norme di condotta di cui riafferma l’importanza in polemica con le concezioni deterministiche.

2. R. Boudon, Lideologia. Origine dei pregiudizi [1986], Einaudi, Torino 1991, p. 36. Cfr. anche K. Mannheim, Ideologia e utopia [1929], il Mulino, Bologna 1974, p. 80.

3. C. L. [Cesare Luporini], Avvertenza [1967] a Marx, Engels, Lideologia tedesca, cit., p. XC.

4. Marx, Engels, Lideologia tedesca, cit., p. 13.

5. Terry Eagleton (Che cos'è Videolog^a [1991], Il Saggiatore, Milano 1993, p. 118)ha affermato che nell'ideologia tedesca vi è implicita un’altra concezione dell’ideologia: se «le idee della classe dominante sono in ogni epoca le idee dominanti» (Marx, Engels, [ideologia tedesca, cit., p. 35) l’ideologia è «arma» consapevolmente al servizio di una classe.

6. K. Marx, Prefazione a Id., Per la critica dell'economia politica [1859], Editori Riuniti, Roma 19743, p. 5.

7. F. Frosini, Gramsci e la filosofia. Saggio sui Quaderni del carcere, Carocci, Roma 2003, p. 90. A questo volume (e in particolare alla sua prima parte) rimando anche per la suddivisione dei Quaderni e le caratteristiche delle diverse fasi di lavoro di Gramsci in carcere.

8. N. Merker, Introduzione a K. Marx, F. Engels, La concezione materialistica della stona, Editori Riuniti, Roma 1986, p. 21.

9. In Marx vi è anche una concezione dell’ideologia come visione errata della realtà in dipendenza del particolare punto di vista dell’attore (cfr. Boudon, [ideologia, cit., p. 62). Roberto Finelli (Introduzione a L. Althusser, Lo Stato e i suoz apparati [1969-70], a cura di R. Fi-nelli, Editori Riuniti, Roma 1997, pp. XV-XVI) ha sostenuto che nel Capitale Marx propone «una diversa e più coerente concezione dell’ideologia» che definisce ideologico «l’effetto di dissimulazione che il processo sociale di produzione e di riproduzione del capitale mette in atto nei confronti di se stesso»; si tratterebbe però di un «Marx segreto che va ancora ben definito e ricostruito».

10. La lettera di Engels venne pubblicata da Mehring per la prima volta nell’edizione tedesca della sua Geschichte nel 1898.

11. F Engels, Engels a Franz Mehring a Berlino [1893], in K. Marx, F Engels, Opere complete, L, Editori Riuniti, Roma 1977, p. 109, su cui ha richiamato l’attenzione Losurdo, Antonio Gramsci dal liberalismo al «comuniSmo critico», cit., p. 214.

12. Cfr. infra, CAP. 8.

13. Engels, Engels a Franz Mehring a Berlino, cit., p. iii.

14. Sul concetto di “ideologia” in Labriola cfr. infra, CAP. 9.

15. Cfr. L. Paggi, Antonio Gramsci e il moderno principe, Editori Riuniti, Roma i970, pp. i8 ss.

16. Il giovane Gramsci riceve una molteplicità di influssi che concorrono a condurlo verso un’originale concezione dell’ideologia tramite un complesso lavorìo di assimilazione/distinzio-ne: oltre Marx, Engels e Labriola, un ruolo fondamentale hanno autori come Sorel e Croce, ma anche Barbusse (cfr. Paggi, Antonio Gramsci e il moderno principe, cit., p. i58) e Pareto.

17. Lo afferma Eagleton, Che cos'è l'ideologia, cit., pp. i25 e i3i, senza soffermarsi però sull’argomento.

18. V. I. Lenin, Che fare? [【905], Editori Riuniti, Roma【9692, pp. 73-5.

19. Più che a un rapporto di filiazione diretta, penso a un uso divenuto consuetudinario nel socialismo internazionale.

68


SENTIERI GRAMSCIANI

20. A. Gramsci, Wilson e i massimalisti russi [2 marzo 1918], ora in Id., La città futura (19171918), a cura di S. Caprioglio, Einaudi, Torino 1982, p. 691. Nello stesso articolo compare l’attenzione per i «rapporti nuovi tra le ideologie e l’economia» (ivi, p. 690). Riguardo all’uso del termine nell’accezione di “teoria politica”，Gramsci scrive - in La rivoluzione contro il aCapitale" [24 dicembre 1917], ora ivi, p. 511 - che «i fatti hanno superato le ideologie», riferendosi a rivoluzione russa e pensiero marxiano e marxista.

21. A. Gramsci, Astrattismo e intransigenza [11 maggio 1918], in Id., Il nostro Marx 19181919, a cura di S. Caprioglio, Einaudi, Torino 1984, p. 17.

22. Ibid. Non posso soffermarmi sulla ricezione nel giovane Gramsci del concetto crociano di religione o fede, fondamentale per gli sviluppi futuri. Cfr. ad esempio A. Gramsci, Il Sillabo ed Hegel [15 gennaio 1916], ora in Id., Cronache torinesi (191^-1917), a cura di S. Caprioglio, Einaudi, Torino 1980, p. 71: «Ogni uomo ha una sua religione, una sua fede».

23. Nel prosieguo del brano Gramsci scrive: «Il marxismo aveva due compiti: combattere le ideologie moderne nella loro forma più raffinata e rischiarare le masse popolari». Esso è risultato inadeguato per combattere «le altre ideologie delle classi colte» (Q 4, 3, 422).

24. Marx, Engels, Eideolog^a tedesca, cit., p. 13.

25. Sul valore gnoseologico della teoria gramsciana dell’ideologia e sul superamento che essa realizza della dicotomia razionalistica scienza/ideologia cfr. F. Frosini, Il «ritorno a Marx» nei Quaderni del carcere di Antonio Gramsci (1930), in “Problemi”，in, 1998, in part. p. 124; e Id., Gramsci e la filosofia, cit., pp. 89 ss. Dello stesso cfr. anche le considerazioni sul marxismo come ideologia in Filosofia della praxis, in Frosini, Liguori, Le parole di Gramsci, cit.

26. Così lo stesso Marx nella Prefazione a Per la critica dell'economia politica, cit., p. 6 (traduzione modificata).

27. Eagleton, Che cos'è l'ideologia, cit., pp. 52 ss.

28. F Rossi-Landi, Ideologia, Mondadori, Milano 19822, pp. 37 ss.

29. Non mi soffermo sulla questione del rapporto ideologia/scienza in Gramsci, né su quella dell’ideologia della scienza. Oltre a rimandare ancora al lavoro di Frosini, rimando a D. Boothman, Traduzione e traducibilità,]^ Frosini, Liguori, Le parole di Gramsci, cit.

30. A proposito di “struttura ideologica”： nei Quaderni compaiono diverse espressioni simili, da «fronte ideologico» (Q 7, 26, 87} a «sfera ideologica» e «terreno ideologico» (Q 11, 16, 14^07), da «comunità ideologica» e «panorama ideologico» (Q 11, 12, 1392) a «mondo ideologico» (Q ii, 12, 1394). Non compare “apparato ideologico”. Ma Gramsci scrive: «la realizzazione di un apparato egemonico [...] crea un nuovo terreno ideologico» (Q io II, 12, 125O).

31. Cfr. C. Mancina, «Il fronte ideologico»： ideologie e zstztuzionz statali in Gramsci, in “Prassi e teoria”，7, 1980; e D. Ragazzini, Leonardo nella società di massa. Teoria della personalità in Gramsci, Moretti & Vitali, Bergamo 2002. Questa problematica rimanda ad Althusser (Lo Stato e i suoi apparati, cit., p. i87), per cui «un’ideologia esiste sempre in un apparato, e nella sua pratica».

32. Sulla ricaduta di questa tematica sul versante della soggettività individuale e della teoria della personalità, cfr. Ragazzini, Leonardo nella società di massa, cit., capp. i.i e i.2.

33. «È da porre in rilievo l’importanza e il significato che hanno, nel mondo moderno, i partiti politici nell’elaborazione e diffusione delle concezioni del mondo» (Q ii, i2, i387).

34. A “senso comune” è dedicato il CAP. 5.

35. «Per il Croce la religione è una concezione della realtà con una morale conforme [...]. È religione ogni filosofia, cioè ogni concezione del mondo, in quanto è diventata “fede”, cioè considerata non come attività teoretica (di creazione di nuovo pensiero) ma come stimolo all’azione» (Q io I, 5 1217).

36. Cfr. ad esempio Q i0 II, 44, i330.

37. «È una ubbia da intellettuali fossilizzati credere che una concezione del mondo possa essere distrutta da critiche di carattere razionale» (Q io II, 411, 1292).

5

Senso comune e buon senso
5-i Due significati
La prima volta che l'espressione “senso comune” compare nei Quaderni è in apertura al Quaderno i, nella lista di «argomenti principali» che Gramsci stende in data 8 febbraio 1929. La voce è collocata al punto 13 di un elenco di 16 e contiene tra parentesi - caso unico, in questo elenco - il rinvio a un altro punto dello stesso, il punto 7, che ricorda «il concetto di folklore» (Q i, p. 5). Nel secondo elenco che troviamo nei Quaderni, all'inizio del Quaderno 8 - elenco non numerato, composto da 21 Saggi principali - si legge alla terza voce: «Folclore e senso comune» (Q 8, p. 35). Gramsci ha quindi unificato i due punti che nel primo elenco erano legati solo da un rimando.

L'attenzione per il concetto di “senso comune” rientra dunque fin dall'inizio nel programma di lavoro di Gramsci in carcere e di “senso comune” si parla già nelle prime note del Quaderno i. Nei primi nove quaderni miscellanei, “senso comune” compare ripetutamente nei quaderni 1, 3 e 4, in una serie di testi A e B. È poi presente in numerosi testi A e B dei quaderni 5, 6, 7, 8 e 9, soprattutto nel Quaderno 8, nella Terza serie degli Appunti di filosofia. Numerosi testi B compaiono anche nel Quaderno io, II, e poi nei quaderni 14, 15 e 17, ultimi quaderni miscellanei che Gramsci inizia in carcere2. A partire dal Quaderno io, la voce “senso comune” ricorre in numerosi testi C. Complessivamente essa risulta del tutto assente solo nei quaderni 2, 12, 18-22, 25, 26 e 29.

A parte l'elenco iniziale, l'espressione “senso comune” compare per la prima volta in un testo B del Quaderno i, il par. 16, nell'ambito di un'annotazione su una rubrica, le “cartoline del pubblico”，della “Domenica del Corriere”. Scrive Gramsci che «le “cartoline del pubblico” sono uno dei documenti più tipici del senso comune popolare italiano. Il Barilli è perfino al di sotto [di] questo senso comune: filisteo per i filistei classici della “Domenica del Corriere”» (Q i 扬 i4).

Si nota in questo brano che: a) «senso comune» è aggettivato con «popolare italiano», da cui si evince che Gramsci sostiene implicitamente che esistono più sensi comuni, distinguibili e per connotazione sociale e per area geografica; b) il senso comune non è valutato positivamente, poiché si può stare «persino al di sotto» (corsivo mio) dello stesso: una comparazione resa difficile evidentemente proprio dal livello qualitativamente infimo a cui il senso comune si situa. Ci si può subito chiedere se ciò non sia in contrasto con il punto a. Cioè, se vi sono diver-

7。

SENTIERI GRAMSCIANI


se forme di senso comune, articolate per area geografica e soprattutto per gruppo sociale, come si può dire che siano tutte di livello infimo? Vi sono dunque in nuce, già in questo primo brano, due modi parzialmente diversi (che a volte possono anche convergere) di intendere il senso comune: a) come “concezione del mondo” diffusa e spesso implicita di un gruppo sociale o territoriale; b) come opposto a “concezione del mondo” sviluppata e congrua. Anticipo subito che sarà nel primo senso che Gramsci sosterrà, ad esempio, che anche gli intellettuali hanno il loro senso comune; e nel secondo che userà l'espressione con una connotazione palesemente negativa, quando non spregiativa.

La seconda nota in cui incontriamo “senso comune” è riconducibile al secondo di questi due significati. Si tratta di un testo A dello stesso Quaderno i che ha il titolo di rubrica Riviste tipo. È il par. 43, lungo e importante brano destinato a confluire nel par. 3 del Quaderno 24, “speciale”，cioè monografico, intitolato Giornalismo. Lo studio delle “riviste tipo” è importante nei Quaderni anche perché con esso Gramsci entra nel terreno dell'organizzazione dell'egemonia, e dunque della diffusione consapevolmente perseguita di una ideologia, un vero e proprio «lavoro educativo-formativo che un centro omogeneo di cultura svolge» (Q i, 43, 34). Mi sembra si possa dire che scrivendo ciò, in modo un po' cifrato, Gramsci pensi anche a quale dovrebbe essere l'azione del partito comunista. Gramsci mette in guardia dal compiere «un errore “illuministico”》, pensando che «una “idea chiara” opportunamente diffusa si inserisca nelle diverse coscienze con gli stessi effetti “organizzatori” di chiarezza diffusa». E aggiunge: «La capacità dell'intellettuale di professione di combinare abilmente l'induzione e la deduzione, di generalizzare, di dedurre, di trasportare da una sfera a un'altra un criterio di discriminazione, adattandolo alle nuove condizioni, ecc. è una “specialità”，non è un dato del “senso comune”. Ecco dunque che non basta la premessa della “diffusione organica da un centro omogeneo di un modo di pensare e di operare omogeneo”》(Q i, 43, 33).

L'errore “illuministico” è dunque quello di ritenere che tutti gli uomini siano uguali. Se si vuole che tendenzialmente lo diventino, bisogna partire dall'assunzione realistica delle disparità esistenti. Anche disparità culturali o intellettuali. Qui è tracciata una distanza netta tra colui che potremmo definire l'“in-tellettuale di professione” e chi ha un'elaborazione culturale ferma al senso comune. Se tutti gli uomini sono intellettuali, come altrove dirà Gramsci, ciò non vuol dire che tutti lo sono nello stesso modo: c'è evidentemente chi ha avuto il privilegio di poter educare le proprie capacità intellettuali. Al di là e al di fuori di questa “cittadella privilegiata” sembra situarsi il senso comune (nella sua accezione prevalentemente negativa).

Il terzo paragrafo in cui troviamo nei Quaderni “senso comune” è Q i,火 7亍6, intitolato ancora Riviste tipo, importante almeno per due aspetti: a) è il primo luogo in cui incontriamo contestualmente “senso comune” e “buon senso”; b) i due concetti sono largamente tematizzati e le due espressioni compaiono ripetutamente, poiché Gramsci tenta di mettere per la prima volta a fuoco cosa intenda per senso comune. In primo luogo, parlando di varie riviste, egli afferma che “questo tipo” di riviste «appartiene alla sfera del “buon senso” o “senso comune”： cerca di modificare l'opinione media di una certa società, criticando, suggerendo, correggendo, svecchiando, introducendo nuovi “luoghi comuni^ [...]. Non devono [...] né apparire fanatiche o soverchiamente partigiane: devono porsi nel campo stesso del “senso comune” distaccandosene quel tanto che permette il sorriso canzonatorio, ma non il disprezzo o la superiorità altezzosa».

A parte la notazione per cui buon senso e senso comune appaiono qui equivalenti, da questo paragrafo si ricavano alcuni avvertimenti tattici (evidentemente rivolti a quel «centro omogeneo» che svolge «lavoro educativo-formati-vo», di cui sopra), che esprimono però già una concezione del senso comune: per incidere su di esso bisogna essere capace di porsi «nel campo stesso del “senso comune”》. Il senso comune non è in tota un “nemico da battere”，va instaurato con esso un rapporto dialettico e maieutico, perché venga trasformato e insieme si trasformi, fino alla conquista - come si vedrà - di «un nuovo senso comune», cui è necessario pervenire nell'ambito della lotta per l'egemonia.

Ancora più ricco e complesso il brano seguente, nel quale Gramsci prosegue la sua riflessione, con un vero salto logico-argomentativo, squadernando davanti al lettore il livello al quale è già arrivata la sua elaborazione:

Ogni strato sociale ha il suo “senso comune” che è in fondo la concezione della vita e la morale più diffusa. Ogni corrente filosofica lascia una sedimentazione di “senso comune^: è questo il documento della sua effettualità storica. Il senso comune non è qualcosa di irrigidito e immobile, ma si trasforma continuamente, arricchendosi di nozioni scientifiche e opinioni filosofiche entrate nel costume. Il “senso comune” è il folklore della “filosofia^ e sta di mezzo tra il “folklore” vero e proprio (cioè come è inteso) e la filosofia, la scienza, l'economia degli scienziati. Il “senso comune” crea il futuro folklore, cioè una fase più o meno irrigidita di un certo tempo e luogo (Q i,孜 7今.

Le indicazioni che ricaviamo da questo brano sono molte; solo per sottolineare le più rilevanti: a) «ogni strato sociale ha il suo senso comune», dunque la nozione è relativizzata sincronicamente3; b) il senso comune è definibile come «la concezione della vita e la morale più diffusa» (in un determinato strato sociale); c) il senso comune deriva dalla «sedimentazione» lasciata dalle correnti filosofiche precedenti ed è «il folklore della filosofia»; d) il senso comune si modifica incessantemente (la nozione è relativizzata anche diacronicamente, cioè è stori-cizzata)4, incorporando essa sempre nuovi frammenti filosofici o scientifici ed evolvendosi con l'evolversi della società.

A me sembra che siamo qui di fronte a una concezione generale del senso comune che ne fa a pieno titolo una variante del concetto di ideologia, gramscianamente intesa come «concezione del mondo». Un altro “anello concettuale” di questa catena, particolarmente vicino al concetto di senso comune, è quello di «conformismo». Il senso comune, alla luce di questo brano del Quaderno i, è la concezione del mondo di uno strato sociale, caratterizzato dall'essere momento di ricezione soprattutto passiva rispetto all'elaborazione attiva, condotta dal “gruppo dirigente” o “intellettuale” del gruppo sociale stesso. In quanto momento passivo, il senso comune fa segnare ritardi e anche momenti infimi di ela-

72


SENTIERI GRAMSCIANI

borazione. Ma l'accento posto sul fatto che «ogni strato sociale ha il suo “senso comune”》esclude che esso sia definibile solo come livello qualitativamente infimo di concezione del mondo. Si tratta in generale dell'ideologia più diffusa e spesso implicita di un gruppo sociale, di livello minimo, anche nel senso di minimo comune denominatore. Perciò esso si relaziona dialetticamente con la filosofia, cioè col segmento alto dell'ideologia, proprio dei gruppi dirigenti dei diversi gruppi sociali.

Siamo comunque largamente - come in tutta la concezione che riguarda in Gramsci quel continuum che descrive l'ideologia ai suoi diversi livelli di elaborazione -, nel campo del “preintenzionale”，dove la gran parte dei soggetti sono non solo “agiti”，ma “definiti” (nella loro soggettività, nel loro modo d'essere individuale e collettivo) dall'ideologia e dunque anche dal senso comune. Un problema che si pone - e che qui non è possibile affrontare - è come si sposi questo carattere largamente preintenzionale del senso comune con l'attività di quel «centro omogeneo» che svolge «lavoro educativo-formativo» per modificarlo, creando un nuovo senso comune. Mi sembra evidente che il «centro omogeneo》 non debba illudersi di formare in toto un nuovo senso comune. Quest'ultimo, infatti, è un derivato dell'influenza anche di molteplici altri fattori fuori controllo, il che è collegato con il carattere aperto e non predefinibile del processo storico. Fino a che punto Gramsci sia consapevole di ciò è difficile dirlo, ma non si può non ricordare, contestualmente a queste considerazioni sul preintenzionale, il ruolo che i concetti di «volontà» e di «volontà collettiva» - cui si è fatto brevemente cenno alla fine del CAP. IV - svolgono nel pensiero del marxista sardo, a indicare la complessità della concezione antropologica rilevabile nei Quaderni.

5・2 Spontaneità e arretratezza
Come viene connotato, in questi primi quaderni, il senso comune? Esso è definito (Q 3 48, 328)come la «concezione del mondo [tradizionale]» di un determinato strato sociale, dove l'accento mi sembra cada sul «tradizionale», aggettivo aggiunto da Gramsci o in interlinea o a margine. La nota è dedicata all'esame del nesso spontaneità-direzione, con riferimento esplicito all'“Ordine Nuovo”. Gramsci recupera qui, almeno parzialmente, l'importanza dell'elemento della spontaneità popolare, sia pure come elemento da educare. Egli scrive che nell'“Ordine Nuovo” «questo elemento di “spontaneità” non fu trascurato e tanto meno disprezzato: fu educato, fu indirizzato, fu purificato da tutto ciò che di estraneo poteva inquinarlo, per renderlo omogeneo, ma in modo vivente, storicamente efficiente, con la teoria moderna» (Q 3 48, 330). Ecco dunque un'azione “non illuministica”，che non compie gli errori delineati in Q1, 43 e in Q 1, 火 In questo ambito vi è una indubbia rivalutazione del senso comune. In primo luogo, esso è messo in relazione con «i sentimenti “spontanei” delle masse», formatisi «attraverso l'esperienza quotidiana illuminata dal “senso comune”», cioè la «concezione tradizionale popolare del mondo» (Q 3, 48, 330-1). Ma, soprattutto, è affermata una differenza “quantitativa”, dunque non “qualitativa”, tra filosofia e senso comune, poiché Gramsci ricorda «che E. Kant ci teneva a che le sue teorie filosofiche fossero d’accordo col senso comune; la stessa posizione si verifica nel Croce» (Q 3 48, 331).

Lasciamo per ora da parte questo accenno a Croce, su cui torneremo. Per il resto c’è da dire che questa valutazione positiva del senso comune resta - all'altezza dei primi quaderni gramsciani, quasi coevi - sostanzialmente isolata. Possiamo ricavare una qualche altra valutazione implicitamente positiva del senso comune da parte di Gramsci studiando come egli usi questa espressione. Nella nota 39 del Quaderno 5, ad esempio, si legge: «Scetticismo. L’obbiezione di senso comune che si può fare allo scetticismo è questa: che per essere coerente a se stesso, lo scettico non dovrebbe fare altro che vivere come un vegetale, senza intrigarsi negli affari della vita comune» (Q 5 39, 571). Qui il senso comune non è considerato in modo totalmente negativo: è una posizione di buon senso, che Gramsci sembra fare propria. E in Q 8, 151, 1032 leggiamo: «Si parla di “seconda natura”； una certa abitudine è diventata una seconda natura; ma la “prima natura^ sarà stata proprio “prima”？ Non c’è in questo modo di esprimersi del senso comune l'accenno alla storicità della natura umana?».

Anche qui il barlume di una posizione del senso comune condivisibile per Gramsci. Ma - ripeto - poca cosa: il discorso affascinante di Q 3, 48 non è ripreso, né nel Quaderno 3, né nei quaderni successivi, né in sede di riscrittura (è un testo A). Se vogliamo fare nostro il noto invito gramsciano a non abbarbicarci su una singola affermazione, cercando invece di cogliere «il ritmo del pensiero in isviluppo», mi sembra che non si possa che partire dall’annotazione per cui le valutazioni negative sul senso comune, implicite ed esplicite, sono di gran lunga più numerose e anche qualitativamente rilevanti. Ad esempio, in un testo A del Quaderno 4 (Q 4 18, 439), intitolato La tecnica del pensare, Gramsci scrive: «La tecnica del pensiero non creerà certamente grandi filosofi, ma darà criteri di giudizio e correggerà le storture del modo di pensare del senso comune. Sarebbe interessante un paragone tra la tecnica del senso comune, della filosofia dell’uomo della strada, e la tecnica del pensiero moderno più sviluppato. Anche in questo riguardo vale l'osservazione del Macaulay sulle debolezze logiche della cultura formatasi per via oratoria e declamatoria».

Il senso comune appare dunque con precisi punti deboli, di tipo logico: le sue storture vanno corrette, appaiono legate alla formazione «oratoria e declamatoria» di tale «filosofia dell’uomo della strada». Ancora più negativo è il giudizio sul senso comune in relazione a una tematica su cui Gramsci si sofferma a lungo: quella della «esistenza obbiettiva della realtà» (Q 4 41, 466-7), che è per Gramsci «la quistione più importante riguardo alla scienza», ma che per il senso comune «non esiste neppure». Tali certezze provengono al senso comune «essenzialmente dalla religione [...] dal cristianesimo», il che ne fa «l'ideologia più diffusa e radicata». Il senso comune è qui per Gramsci una visione del mondo arretrata sia perché condizionata dall’ideologia religiosa, inevitabilmente non monistica, sia perché non recepisce le novità della scienza, che pure sono state inglobate dal cristianesimo colto: «Il senso comune afferma l’oggettività del reale in quanto questa oggettività è stata creata da Dio, è quindi un'espressione del-

74


SENTIERI GRAMSCIANI

la concezione del mondo religiosa [...]. In realtà non è realmente “oggettivo”, perché non sa concepire il “vero” oggettivo; per il senso comune è “vero” che la terra è ferma e il sole con tutto il firmamento le gira intorno ecc. Eppure fa l’affermazione filosofica della oggettività del reale» (Q 4, 41, 46^).

Qui per Gramsci “senso comune” equivale indubitabilmente a una visione del mondo premoderna. Più avanti, nel Quaderno 6, parlando di Pirandello, Gramsci sostiene che la concezione dialettica dell’oggettività propria del drammaturgo siciliano «si presenta al pubblico come accettabile, in quanto essa è impersonata da caratteri di eccezione, quindi sotto veste romantica, di lotta paradossale contro il senso comune e il buon senso» (Q 6, 26, 70对.Anche qui il senso comune è visto come fermo all’《oggettività del reale» aristotelico-cattolico5. Ancora nello stesso quaderno, Gramsci connota il senso comune con un indubbio carattere di conservatorismo e tradizionalismo: «il senso comune è portato a credere che ciò che oggi esiste sia sempre esistito» (Q 6, 7& 74对.In Q 6, 207, 844 viene ribadita quella equazione fra senso comune e folclore che abbiamo visto presente nella prima pagina dei Quaderni.

Nel prosieguo dei Quaderni le valutazioni e le annotazioni soprattutto negative sul senso comune - molto spesso aggettivato come «volgare» - sembrano ancora nettamente prevalere su quelle positive. È anche superfluo insistere sull'argomento: messo sull'avviso, il lettore potrà constatarlo da sé nel seguito del discorso. Vorrei solo aggiungere - anticipando in qualche modo l'insieme di note polemiche sull'argomento in relazione alla trattazione che ne fa Bucharin -qualcosa sulla nota 29 del Quaderno 7 :

Si sente che la dialettica è cosa molto ardua e difficile in quanto il pensare dialetticamente va contro il volgare senso comune che ha la logica formale come espressione ed è dogmatico e avido di certezze perentorie. [...] L'autore del Saggio popolare [...] realmente capitola dinanzi al senso comune e al pensiero volgare, perché non si è posto il problema nei termini teorici esatti e quindi è praticamente disarmato e impotente. E ambiente ineducato e rozzo ha dominato l'educatore, il senso comune volgare si è imposto alla scienza e non viceversa: se l'ambiente è l'educatore, esso deve essere educato a sua volta, ha scritto Marx, ma il Saggio popolare non capisce questa dialettica rivoluzionaria (Q 7, 29, 877).

Questo testo dipinge il senso comune (definito «volgare») come arretrato sia sotto l'aspetto del contenuto (è rimasto alla «logica formale») sia sotto il profilo della forma (è «dogmatico e avido di certezze perentorie»). Bucharin è addirittura accusato di «capitola[re] dinanzi al senso comune». Gramsci ricorre alla terza delle Tesi su Feuerbach, col noto brano sul rapporto reciproco fra il soggetto e l'ambiente e sull'educatore che deve essere educato; pur facendo qualche confusione nell'uso della metafora, il senso del ragionamento è chiaro: egli accosta il «senso comune volgare» all'«ambiente ineducato e rozzo» che finisce con l'avere la meglio - questa è l'accusa a Bucharin - sull'«educatore», sulla scienza, sul partito come avanguardia teorica e politica.

Gramsci dunque insiste sulla contrapposizione fra il senso comune da una parte e la scienza (il marxismo) e la coscienza dall'altra. Perché? Perché nel “Giano bifronte” costituito dal senso comune (come dal folclore), retrivo ma insieme necessario, conservatore ma potenzialmente inseribile in un nuovo progetto egemonico, Gramsci insiste soprattutto sulla faccia negativa di questo segmento basso del continuum ideologia? La risposta va cercata, a mio avviso, nel carattere teorico-pratico dei Quaderni Gramsci ha davanti non solo l'indagine conoscitiva del reale, ma anche il compito di elaborare una linea di azione politica che sposti i rapporti di forza e riapra lo scontro egemonico, che dunque trasformi il senso comune. Per far ciò, il primo passo non può che essere la critica dell'esistente e il rifiuto di ogni tentazione populista.

Prima di affrontare il discorso sul senso comune così come viene da Gramsci sviluppato nell'ambito della polemica con Bucharin, esaminiamo però le sue considerazioni sulla stessa tematica in relazione a Croce.

5-3 Senso comune, neoidealismo, misoneismo
Soffermandosi, all'inizio della Seconda serie degli Appunti di filosofia del Quaderno 7, sulla filosofia di Croce, anche in relazione alla religione, Gramsci cita un brano di Mario Missiroli, tratto dall'articolo Religione e filosofia. Missiroli vi si sofferma sulla difficoltà che avrebbe l'idealismo a farsi capire e dal “senso comune^ (degli scolari) e dal “buon senso” (degli insegnanti di materie non filosofiche), in quanto «l'umanità è ancora tutta quanta aristotelica e la comune opinione segue ancora quel dualismo, che è proprio del realismo greco cristiano»6. Proseguendo, Gramsci afferma che «Croce civetta continuamente col “senso comune” e col “buon senso” popolare (bisognerà raccogliere tutti i brani di Croce sui rapporti tra filosofia e “senso comune”)》(Q 7, 1, %)7. Rimandiamo ancora l'esame delle implicazioni contenute nell'accenno al buon senso e soffermiamoci per il momento su un fatto importante: è posto il tema “Croce e il senso comune”. Il tema è importante perché conduce a contestualizzare le riflessioni gramsciane sul senso comune nell'ambito della discussione filosofica (italiana e non solo)8 degli anni a cavallo tra i Venti e i Trenta e soprattutto a individuare proprio in Croce una delle fonti fondamentali del discorso gramsciano, in un rapporto complesso di filiazione-rifiuto. La qual cosa, ovviamente, conferma il fatto che anche in questa riflessione, come in tutti i Quaderni, «il confronto con la tradizione filosofica rimane una costante essenziale delle osservazioni di Gramsci in proposito, ma non allo scopo di proseguirla, bensì di trasformarla profondamente immettendo la nozione di “senso comune” nel discorso politico, appunto; cioè costituendola in categoria della scienza politica, interpretativa della realtà sociale e in pari tempo operativa»9.

Come è noto, l'avvio della “discussione” (ma il termine va assunto in senso lato) - a cui parteciparono tra gli altri Giovanni Gentile10, Mario Missiroli (con l'articolo citato)11, Santino Caramella12 - era stato dato dal saggio di Croce stesso su Filosofia come vita morale e vita morale come filosofia^. In esso Croce sostiene la necessità di «abbandonare la tradizionale distinzione di pensiero ordinario e pensiero straordinario», ovvero di filosofia e senso comune, poiché «ogni

76


SENTIERI GRAMSCIANI

pensiero è sempre ordinario e sempre legato all'esperienza»14. La distinzione tra pensiero filosofico e pensiero non filosofico sarebbe, per il filosofo neoidealista, non una «distinzione logica, ma solo psicologica»: il filosofo in senso pieno ha la vocazione a superare incoerenze e incompiutezze, il non filosofo si accontenta di vivere con esse. Ma - avvertiva Croce - «nessun uomo è del tutto non filosofo e nessun filosofo è del tutto perfetto come tale»15. Aggiungendo che filosofo può essere anche chi «non scriva di filosofia e persino ignori il nome di questa disciplina», e anche «modesti uomini», e «perfino [...] popolani e contadini» possono pensare e parlare come «saggi e posseggono con sicurezza le verità sostanziali»16. Non è difficile vedere il carattere paternalistico del discorso crociano. Ma anche come tali affermazioni siano vicine a quelle gramsciane - pur connotate di ben altro spirito - che vedremo negli Appunti per una introduzione e un avviamento allo studio della filosofia e della storia della cultura (Q 马 i2)e che, in guisa di testi A, sono già nel Quaderno 8. È nello stesso Quaderno 8 che la riflessione sul senso comune conosce la sua massima espansione nell'ambito della riflessione carceraria, prendendo spunto dal raffronto sia con le tesi di Bucharin che con quelle di Croce e Gentile. Nell'ambito dell'importantissimo Q 8, 173, intitolato Sul «Saggio popolare» (un testo A che sarà ripreso, insieme ad altre note, tra cui la successiva Q 8, 175, in Q ii, 13), Gramsci riprende e approfondisce il confronto col neoidealismo sul tema del rapporto tra filosofia dei filosofi e filosofia del senso comune, scrivendo:

Atteggiamento del Croce verso il “senso comune”： non mi pare chiaro. Per il Croce, la tesi che «ogni uomo è un filosofo» ha finora troppo gravato sul giudizio intorno al “senso comune”； il Croce sembra spesso compiacersi perché determinate proposizioni filosofiche sono condivise dal senso comune, ma che cosa può ciò significare in concreto? Perché sia vero che «ogni uomo è un filosofo» non è necessario ricorrere, in questo senso, al senso comune. Il senso comune è un aggregato incomposto di concezioni filosofiche e vi si può trovare tutto ciò che si vuole17. D'altronde in Croce, questo atteggiamento verso il senso comune non ha portato a un atteggiamento culturale fecondo dal punto di vista “popolare nazionale”，cioè ad una concezione più concretamente storicistica della filosofia, che del resto può trovarsi solo nel materialismo storico18 (Q 8, 173, 1045-^).

Nonostante l'evidente debito di alcune fondamentali idee gramsciane da questo Croce, la critica di Gramsci incalza il filosofo neoidealista proprio là dove questi fa derivare dall'assunto (condiviso) per cui «ogni uomo è un filosofo» una certa condiscendenza paternalistica verso il senso comune. La critica di Gramsci al senso comune (ribadita e approfondita nella riscrittura di Q ii, i3, 1397) oltrepassa quella di Croce perché - proprio in virtù del fatto che il pensatore comunista opera perché il popolo esca dalla propria subalternità - egli avverte drammaticamente tutta l'inadeguatezza del senso comune esistente: sulla base del senso comune le classi subalterne non possono lanciare una reale sfida per l'egemonia, sono condannate a restare subalterne (da cui la condiscendenza di Croce, che a questo esito politico guarda ovviamente con favore)19. Nella seguente nota Q 8, 175, Gramsci passa ad esaminare la posizione di Gentile sull'argomento:

Gentile. Vedere il suo articolo La concezione umanistica del mondo [...]. Mi pare un altro esempio della rozzezza incondita del pensiero gentiliano, derivato “ingenuamente” da alcune affermazioni del Croce sul modo di pensare del popolo come riprova di determinate proposizioni filosofiche. La citazione può essere utilizzata per la rubrica del “senso comune” [...]. Gentile parla di “natura umana” astorica, e di “verità del senso comune” come se nel “senso comune” non si potesse trovar tutto e come se esistesse un “solo senso comune” eterno e immutabile. “Senso comune” si dice in vari modi; per es. contro le astruserie, le macchinosità, le oscurità dell’esposizione scientifica e filosofica, cioè come “stile” ecc. L, articolo del Gentile può dare altre perle: un po’ più oltre si dice: «L’uomo sano crede in Dio e nella libertà del suo spirito», cosa per cui già ci troviamo di fronte a due “sensi comuni”，quello dell’uomo sano e quello dell’uomo malato (Q & i7号％泸.

Gentile dunque si riallaccia “tatticamente” al senso comune, benché la sua filosofia sia «tutta contraria al senso comune» stesso, ed è più facile dunque mostrare la rozzezza e la strumentalità della posizione attualista. Ma soprattutto Gramsci aggiunge, nella riscrittura in testo C, una considerazione che rappresenta un bilancio del suo ragionamento, a partire dal riconoscimento che

ciò che si è detto finora non significa che nel senso comune non ci siano delle verità. Significa che il senso comune è un concetto equivoco, contraddittorio, multiforme, e che riferirsi al senso comune come riprova di verità è un non senso. Si potrà dire con esattezza che una certa verità è diventata di senso comune per indicare che essa si è diffusa oltre la cerchia dei gruppi intellettuali, ma non si fa altro in tal caso che una constatazione di carattere storico e un’affermazione di razionalità storica; in questo senso, e purché sia impiegato con sobrietà, l*argomento ha un suo valore, appunto perché il senso comune è grettamente misoneista e conservatore ed essere riusciti a farci penetrare una verità nuova è prova che tale verità ha una bella forza di espansività e di evidenza (Q n,矽工加.

Questa affermazione non va forzata per ricavarne un giudizio positivo di Gramsci verso il senso comune. Egli dice solo che anche nel senso comune, essendovi di tutto, vi sono elementi di verità. È sicuramente importante registrare che una tesi sia divenuta senso comune, soprattutto da parte di chi vuole creare un nuovo senso comune. Resta il fatto che il senso comune è qui legato a una immagine di ideologia “misoneista”, avversa pregiudizialmente alle novità, e conservatrice. È dunque soprattutto, nella situazione storica data, un ostacolo forte per la strategia rivoluzionaria. Ma anche un inevitabile hic Rhodus, hic salta!

5-4

Marxismo e senso comune
Nel Quaderno 8 Gramsci conduce, anche sul terreno della valutazione del senso comune, un confronto asperrimo con Bucharin. Si è già fatto cenno, a proposito di Croce, a Q 8, 173. È un brano lungo, in cui «senso comune» compare ben 18 volte. Esaminiamo il brano suddividendolo nelle sue parti costitutive (tranne quella su Croce, già esaminata). Scrive Gramsci:

78


SENTIERI GRAMSCIANI

Un lavoro come il Saggio popolare, destinato a una comunità di lettori che non sono intellettuali di professione, dovrebbe partire dalla analisi e dalla critica della filosofia del senso comune, che è la “filosofia dei non filosofi”，cioè la concezione del mondo assorbita acriticamente dai vari ambienti sociali in cui si sviluppa Tindividualità morale dell’uomo medio. Il senso comune non è una concezione unica, identica nel tempo e nello spazio: esso è il “folclore” della filosofia, e come il folclore si presenta in forme innumerevoli: il suo carattere fondamentale è di essere una concezione del mondo21 disgregata, incoerente, inconseguente, conforme22 al carattere delle moltitudini di cui esso è la filosofia (Q & /乃,w).

Polemizzando col libro di Bucharin, dunque, Gramsci ribadisce in primo luogo, ed estende, la propria definizione di senso comune. Esso è «filosofia» (sia pure «filosofia dei non filosofi»), «concezione del mondo», «“folclore” della filosofia»: ennesima conferma di quella «famiglia concettuale» in cui si articola il concetto gramsciano di “ideologia” di cui ho parlato23. Ma Gramsci aggettivizza «senso comune» e gli anelli della catena concettuale di riferimento che più gli sono prossimi ancora una volta in modo estremamente critico: concezione «assorbita acriticamente», sincretica («in forme innumerevoli», si specifica nel testo C, «anche nei singoli cervelli»), «incoerente», «incongruente». Filosofia delle «moltitudini». Dove queste «moltitudini» appaiono un soggetto sociale più indeterminato di “classe” e “gruppo sociale” e connotato negativamente.

Proseguiamo nella lettura della nota in questione: «Quando nella storia si elabora un gruppo sociale omogeneo, si elabora anche, contro il senso comune, una filosofia “omogenea”，cioè sistematica»24 (bid., corsivo mio). La nuova classe rivoluzionaria che si sta affermando, dice Gramsci, elabora una propria filosofia «omogenea» e «sistematica», addirittura «contro il senso comune». È difficile sottovalutare questo passaggio (ribadito in testo C) per la comprensione del rapporto avanguardie-masse che Gramsci implicitamente propone. La teoria rivoluzionaria nasce contro il senso comune esistente. La posta in gioco è la “concezione del mondo” dei subalterni, che deve essere trasformata o sostituita. Il Saggio popolare sbaglia a non partire dal senso comune, ma tale partire dal senso comune vuol dire: sbaglia a non partire dalla critica del senso comune. Proseguiamo:

Gli elementi principali del senso comune sono dati dalle religioni, e non solo dalla religione attualmente dominante, ma dalle religioni precedenti, da movimenti ereticali popolari, da concezioni scientifiche passate ecc. Nel senso comune predominano gli elementi “realistici, materialistici”，ciò che non è in contraddizione con l’elemento religioso, tutt’altro; ma questi elementi sono “acritici”，“superstiziosi”. Ecco un pericolo rappresentato dal Saggio popolare: esso conferma spesso questi elementi acritici, basati sulla mera percezione immediata, per cui il senso comune è ancora rimasto “tolemaico”, antropomorfico e antropocentrico25 (ibid.).

In testo C questo discorso sull'incidenza delle concezioni del mondo religiose, e in particolari cattoliche, è ampliato e articolato26. La nota gramsciana del Quaderno 8 prosegue accennando all'interesse diffuso per il senso comune della cultura francese. Mi limito a rilevare che il suo carattere nazionale-popolare è letto “in negativo”，come egemonia di un gruppo sociale che tramite gli intellettuali e la loro attenzione per il senso comune egemonizza le masse subalterne:

Nella cultura filosofica francese esistono trattazioni sul “senso comune” più che in altre culture: ciò è dovuto al carattere “popolate-nazionale^ della cultura francese, cioè al fatto che gli intellettuali tendono， più che altrove， per determinate condizioni storiche， ad avvicinarsi al popolo per guidarlo ideologicamente e tenerlo legato al gruppo dirigente. Si potrà trovare quindi nella letteratura francese molto materiale sul senso comune utilizzabile: anzi l’atteggiamento della cultura filosofica francese verso il “senso comune” può offrire un modello di costruzione culturale egemonica; anche la cultura inglese e americana possono offrire molti spunti, ma non in modo così completo e organico come quella francese (ibid.).

Sappiamo che la Francia offre per Gramsci un modello di egemonia (borghese) ineguagliabile. Resta l'avvertenza metodologica che se è vero che «il “senso comune^ è stato trattato in due modi: i. è stato messo a base della filosofia; 2. è stato criticato dal punto di vista di un'altra filosofia», in realtà ciò che si è fatto in entrambi i casi è stato «superare un determinato “senso comune” per crearne un altro più aderente alla concezione del mondo del gruppo dirigente» (bid). Ciò vuol dire che il senso comune è qualcosa di ineliminabile. Esso è parte della posta in gioco nella lotta per l'egemonia, è una concezione del mondo diffusa e di base, che può essere sostituita ma non eliminata. Resta aperta la domanda se un domani, procedendo il genere umano sulla strada dell’autoemancipazione dai propri limiti economici, sociali, politici e culturali, si potrà eliminare il senso comune inteso in modo deteriore, come passivo adagiarsi dei diretti a fronte dell'elaborazione della necessaria concezione del mondo da parte dei dirigenti.

Passiamo a Q & 17% che abbiamo già considerato a proposito della polemica antigentiliana. In esso Gramsci ricorda Giusti27 e nel relativo testo C spiega perché lo ricorda28. Ma soprattutto, in testo A, cita Marx: «Quando Marx accenna alla “validità delle credenze popolari” fa un riferimento storico culturale per indicare la “saldezza delle convinzioni” e la loro efficacia nel regolare la condotta degli uomini, ma implicitamente afferma la necessità di “nuove credenze popolari”，cioè di un nuovo “senso comune” e quindi di una nuova cultura ossia di una nuova filosofia» (Q & 175, 1047). Il brano, ripreso e rafforzato nel testo C29, ribadisce - poggiandola sull'autorità di Marx - la concezione dinamica che Gramsci ha del senso comune, come di qualcosa che debba essere superato. L'ideologia è una forza materiale, in determinate situazioni. Si tratta di produrre «una nuova filosofia» che, sconfiggendo il senso comune esistente, divenga ideologia di massa: un nuovo senso comune.

5-5 Senso comune e filosofia
Gramsci si occupa di senso comune anche in una serie di note rubricate come Introduzione allo studio della filosofia. In Q & 204, ad esempio, egli traccia alcuni «punti preliminari» da tener presenti nella stesura di tale Introduzione, che

8o


SENTIERI GRAMSCIANI

confluiranno poi con altri testi A in Q 马 i2, cioè negli Appunti per una introduzione e un avviamento allo studio della filosofia e della storia della cultura:

Per la compilazione di una introduzione o avviamento allo studio della filosofia occorrerà tener conto di alcuni elementi preliminari: i°) Occorre distruggere il pregiudizio che la filosofia sia alcunché di molto difficile per il fatto che essa è una attività propria di una determinata categoria di scienziati, dei filosofi professionali o sistematici. Occorrerà pertanto dimostrare che tutti gli uomini sono filosofi, definendo i limiti e i caratteri di questa filosofia ["spontanea”] di “tutto il mondo”，cioè il senso comune e la religione (Q & 204, io6”.

Il senso comune e la religione sono la filosofia («disgregata») spontanea che tutti hanno. Di contro a senso comune e religione sta la filosofia, che ne è la critica, evidentemente perché possiede quelle doti di coerenza, consapevolezza ecc., che Gramsci apprezza. La filosofia è una concezione del mondo potenzialmente egemone, il senso comune non lo sarà mai.

Resta fermo che per Gramsci bisogna parlare a rigore sempre di “filosofie” al plurale, cioè di diverse visioni del mondo (in lotta fra loro). Filosofia progressiva vs senso comune «esistente» o «volgare». Le diverse forme di filosofia e di senso comune si dividono secondo un asse verticale in un modo che potremmo definire “politico” (destra/sinistra) e secondo un asse orizzontale a seconda delle loro caratteristiche di coerenza, consapevolezza, originalità. Per cui vi saranno e filosofie e tipi di senso comune (insomma, vi saranno ideologie) più o meno elaborate e più o meno progressive.

Da notare, nel corrispondente testo C (Q ii, 12,电万)，che Gramsci fornisce un elenco di articolazioni in cui la concezione del mondo dell'uomo comune si manifesta30: i. nel linguaggio; 2. nel «senso comune e buon senso» (che sono qui equiparati o quanto meno appaiati senza specificazioni distintive); 3. nella religione popolare. Importante è notare che linguaggio e senso comune sono ambiti distinti. Non è detto che l'articolazione sia di tipo gerarchico, ma comunque contiene palesemente una distinzione. Sembra dunque non corretto leggere come coincidenti linguaggio e senso comune31, e più in generale linguaggio e ideologia, poiché il linguaggio è visto da Gramsci solo come un livello (quello “di base”, implicito, gretto) in cui una ideologia si manifesta. Prosegue poi Gramsci:

2°) Religione, senso comune, filosofia. Trovare le connessioni tra questi tre ordini intellettuali. Vedere come neanche religione e senso comune coincidono, ma la religione sia un elemento del disgregato senso comune. Non esiste un solo “senso comune”, ma anche esso è un prodotto e un divenire storico. La filosofia è la critica della religione e del senso comune e il loro superamento: in tal senso, la filosofia coincide col “buon senso”. 3°) Scienza e religione - senso comune.

Nel relativo testo C la “connessione” è parzialmente trovata, in negativo: la filosofia è un «ordine intellettuale», religione e senso comune no, «perché non possono ridursi a unità e coerenza neanche nella coscienza individuale per non parlare della coscienza collettiva»:

La filosofia è un ordine intellettuale, ciò che non possono essere né la religione né il senso comune. [...] Del resto “senso comune” è nome collettivo, come “religione”： non esiste un solo senso comune, ché anche esso è un prodotto e un divenire storico. La filosofia è la critica e il superamento della religione e del senso comune e in tal senso coincide col “buon senso” che si contrappone al senso comune. [...] La religione e il senso comune non possono costituire un ordine intellettuale perché non possono ridursi a unità e coerenza neanche nella coscienza individuale per non parlare della coscienza collettiva： non possono ridursi a unità e coerenza “liberamente” perché "autoritativamente” ciò potrebbe avvenire come infatti è avvenuto nel passato entro certi limiti (Q n, 12, 137^).

Se la «filosofia di un'epoca» è data dall’《insieme di tutte le filosofie individuali e di gruppo [+le opinioni scientifiche] +la religione + il senso comune» (Q & 2ii, ioóp), risulta per Gramsci utile «distinguere “praticamente” la filosofia dal senso comune per poter meglio mostrare ciò che si vuole ottenere: filosofia significa più specialmente una concezione del mondo con caratteri individuali spiccati, senso comune è la concezione del mondo diffusa in un'epoca storica nella massa popolare. Si vuol modificare il senso comune, creare un “nuovo senso comune”，ecco perché si impone l'esigenza del tener conto dei “semplici^» (Q & 2i3, 1071).

Chiara è l'indicazione dell'obiettivo: creare un nuovo senso comune. Qui il senso comune è «la concezione del mondo diffusa in un'epoca storica nella massa popolare»: può essere qualcosa di totalmente negativo? Evidentemente no. Non solo. In testo C (Q 马 i2, 1382) si aggiunge che: «ogni filosofia tende a diventare senso comune di un ambiente anche ristretto - di tutti gli intellettuali -.Si tratta pertanto di elaborare una filosofia che avendo già una diffusione, o diffusività, perché connessa alla vita pratica e implicita in essa, diventi un rinnovato senso comune con la coerenza e il nerbo delle filosofie individuali: ciò non può avvenire se non è sempre sentita l'esigenza del contatto culturale coi “semplici”》. Ecco dunque l'affermazione dell'esigenza del «contatto culturale coi “semplici”》, il programma politico-filosofico che dall'"Ordi-ne Nuovo” va fino ai Quaderni. Il senso comune è visto qui come concezione del mondo diffusa in un determinato ambito, non nel significato prevalente di «filosofia spontanea»; esso è anche un freno alle «astruserie metafisiche», ha un risvolto positivo quindi anche sul piano tecnico-filosofico32. Tuttavia Gramsci non perde mai di vista che

una filosofia della prassi non può presentarsi inizialmente che in atteggiamento polemico, come superamento del modo di pensare preesistente. Quindi come critica del “senso comune” (dopo essersi basata sul senso comune per mostrare che “tutti” sono filosofi e che non si tratta di introdurre ex novo una scienza nella vita individuale di “tutti”，ma di innovare e rendere “critica” un'attività già esistente) e della filosofia degli intellettuali, che è quella che dà luogo alla storia della filosofia. Questa filosofia, in quanto “individuale” [...] può considerarsi come le “punte” di progresso del “senso co-mune”，per lo meno del senso comune degli strati più colti della società33. [...] Il rapporto tra filosofia “superiore” e senso comune è assicurato dalla “politica” così come è assicurato dalla politica il rapporto tra il cattolicismo degli intellettuali e quello dei “semplici” (Q 8, 220, io8o-i).

82


SENTIERI GRAMSCIANI

Ma attenzione: «La posizione della filosofia della praxis è antitetica a questa cattolica», specifica in seconda stesura Gramsci, poiché «non tende a mantenere i “semplici” nella loro filosofia primitiva del senso comune, ma invece a condurli a una concezione superiore della vita». Lo scopo è «costruire un blocco intellettuale-morale che renda politicamente possibile un progresso intellettuale di massa e non solo di scarsi gruppi intellettuali» (Q n, 12,电84-5). In ogni caso, all'altezza del Quaderno 11, in un importante testo C, e con un'affermazione che non compariva in prima stesura, Gramsci ribadisce ancora che il senso comune è solo una filosofia primitiva che va superata. È tale superamento che dischiude la strada verso «lo sviluppo politico del concetto di egemonia», che rappresenta «un grande progresso filosofico oltre che politico pratico» (Q 11, 12,, 1385-6). Senza superamento del senso comune niente egemonia. Non sembra che l'egemonia poggi sul senso comune, quanto che essa nasca se si supera il senso comune esistente.

5.6 La rivalutazione del “buon senso”
L'espressione «buon senso» compare fin dal Quaderno 1, contestualmente a «senso comune». Essa manca nell'elenco posto ad apertura di quaderno (così come nell'elenco del Quaderno 8), ma in Q1, 65, 75, già citato, Gramsci scrive che il “tipo” di riviste di cui sta trattando «appartiene alla sfera del “buon senso” o “senso comune”》, con un uso che implicitamente rende equivalenti le due espressioni. Non sarà sempre così. Anzi, l'uso prevalente che Gramsci farà di «buon senso» sarà contestuale, ma diversificato (sia pure in modo altalenante), rispetto a «senso comune». Del resto, anche «buon senso» ha una sua propria tradizione filosofica, anche se meno estesa di «senso comune». Santino Caramella, nel libro citato, scrive ad esempio che «senso comune» non va confuso col «buon senso» («sebbene in talune lingue, come l'inglese, si confonda - per l'ambiguità di common sense»), in quanto «il “buon senso”，sinonimo di “ragione” (tanto per Cartesio che ne fa “la cosa meglio distribuita nel mondo”, quanto per il Manzoni che lo rappresenta nascosto “per paura del senso comune”)è rivendicato a se stessa naturalmente dalla filosofia», che invece nasce - per Caramella, di contro a Croce, si potrebbe dire - proprio dalla critica del «senso co-mune»34. Dunque, «buon senso» come filosofia in senso stretto, di contro a “senso comune” come non filosofia. Anche Missiroli, nell'articolo citato e riportato parzialmente da Gramsci in Q 7, 1, 853 distingue - a fronte «della logica del professore di filosofia» - il «senso comune degli scolari» e il «buon senso degli insegnanti delle altre materie». Dove sembra esserci anche qui una distinzione, sia pure meno netta e argomentata, ma pur sempre qualitativamente non trascurabile, tra i concetti indicati dalle due espressioni.

Si diceva che in Gramsci l'uso del termine è altalenante, talvolta «buon senso» è assunto positivamente, altre volte con valenza negativa: in Q 1, 79, 86, ad esempio, leggiamo che «per comandare non basta il semplice buon senso» (valenza negativa), mentre in Q 4 32, 451 si spiega come «un uomo di buon senso» potrebbe mettere in crisi una concezione olistica dello Stato (valenza positiva)%. Inoltre, a volte il sintagma è accostato e coordinato a “senso comune”，a volte contrapposto. In Q & 213, iojivi è addirittura coincidenza: «Filosofia e senso comune o buon senso». In Q 6, 26, 705, a proposito di Pirandello e della «concezione dialettica dell’oggettività», Gramsci nota nell'opera del commediografo la rappresentazione di una «lotta paradossale contro il senso comune e il buon senso»; o in Q 7, i, 853, Gramsci afferma che «Croce civetta continuamente col “senso comune” e col “buon senso” popolare» (uso coordinato a valenza negativa). Mentre in Q 8, 28, 959 leggiamo: «Il “buon senso” ha reagito, il “senso comune” ha imbalsamato la reazione e ne ha fatto un canone “teorico”, “dottrinario”, “idealistico”》(uso contrapposto a valenza positiva). In Q 8, 19, 949 compare il riferimento a Manzoni che già abbiamo visto in Caramella. Gramsci scrive: «Senso comune. Il Manzoni fa distinzione tra senso comune e buon senso (cfr. Promessi Sposi, cap. XXXII sulla peste e sugli untori). Parlando del fatto che c’era pur qualcuno che non credeva agli untori ma non poteva sostenere la sua opinione contro l'opinione volgare diffusa, aggiunge: “Si vede ch'era uno sfogo segreto della verità, una confidenza domestica: il buon senso c’era; ma se ne stava nascosto, per paura del senso comune”».

Il buon senso - come nota Caramella - è equiparato da Manzoni alla ragione, che nulla però può contro il senso comune, la rozza ideologia delle masse. Gramsci non commenta il brano. Buon senso e senso comune divengono tito-letto di rubrica in una nota di poco seguente, un breve testo B: «Buon senso e senso comune. I rappresentanti del “buon senso” sono l’“uomo della strada”, il “francese medio” diventato “l'uomo medio”，“monsieur Tout le-monde”. Nella commedia borghese sono specialmente da ricercare i rappresentanti del buon senso» (Q 8, 29, 959, B). Una valutazione più positiva del buon senso si ha nei contesti “filosofici” in cui esso è usato “in senso tecnico”： «La filosofia è la critica della religione e del senso comune e il loro superamento: in tal senso, la filosofia coincide col “buon senso”》(Q 8, 204, 1063)36.

Ma soprattutto va notato che a partire dal Quaderno io, in alcuni testi B e anche in testi C, nell'ambito di paragrafi non presenti in prima stesura, la valutazione di «buon senso» è quasi sempre positiva37. In Q io II, 48, 1334-5, an-ch'esso intitolato Introduzione allo studio della filoso^^ia, leggiamo una nota in cui senso comune e buon senso sono equiparati e valutati positivamente: «In che consiste esattamente il pregio di quello che suol chiamarsi “senso comune” o “buon senso”？ Non solamente nel fatto che, sia pure implicitamente, il senso comune impiega il principio di causalità, ma nel fatto molto più ristretto, che in una serie di giudizi il senso comune identifica la causa esatta, semplice e alla mano, e non si lascia deviare da arzigogolature e astruserie metafisiche, pseudo profonde, pseudoscientifiche ecc.». Siamo alla funzione, già esaminata, del senso comune o buon senso come critica e rifiuto dell'intellettualismo fine a se stesso. In Q i6, 2i, i889 se ne trova un altro esempio: «I contadini, che rimuginano a lungo le affermazioni che hanno sentito declamare e dal cui luccicore sono stati momentaneamente colpiti, finiscono, col buon senso che ha ripreso il sopravvento dopo l'emozione suscitata dalle parole trasci-

84


SENTIERI GRAMSCIANI

nanti, col trovarne le deficienze e la superficialità e quindi diventano diffidenti per sistema»38.

Non sorprende che questa funzione che il buon senso ha, di sentinella a guardia degli eccessi dell'intellettualismo vacuo, trovi delle “applicazioni” anche nel Quaderno 28, dedicato al Lorianismo (ma non nei relativi testi A!), ove per esempio si legge: «Questo articolo, data l'amenità del contenuto, si presta a diventare “libro di testo negativo” per una scuola di logica formale e di buon senso scientifico» (Q 28, 1, 2322). O, ancora: «Il buon senso, svegliato da un opportuno colpo di spillo, quasi fulmineamente annienta gli effetti dell'oppio intellettuale» (Q 28, a, 2331).

Ancora più positiva è la valutazione del buon senso là dove Gramsci ne disgiunge radicalmente le sorti dal senso comune, come in Q 马 i2, 1380: «È questo il nucleo sano del senso comune, ciò che appunto potrebbe chiamarsi buon senso e che merita di essere sviluppato e reso unitario e coerente»39. In Q ii, 59, 1945-6 si parla di una filosofia individuale che - in quanto non arbitraria -diviene «una cultura, un “buon senso”，una concezione del mondo con una etica conforme alla sua struttura. [...] Pare che solo la filosofia della prassi abbia fatto fare un passo in avanti al pensiero, sulla base della filosofia classica tedesca, evitando ogni tendenza al solipsismo, storicizzando il pensiero in quanto lo assume come concezione del mondo, come “buon senso” diffuso nel gran numero». Buon senso equivale qui a cultura, a concezione del mondo, con un'accezione non necessariamente né positiva né negativa. Sapevamo che esso era parte di quella “catena concettuale” o “famiglia di concetti” che nei Quaderni articola la concezione gramsciana dell'ideologia come concezione del mondo. Ma l'equiparazione così esplicita presente in questa nota non trova altri riscontri.

5-7 Ultimi quaderni
A partire dal Quaderno i3, vi sono alcuni testi B o alcuni testi C, soprattutto nel contesto di brani non presenti in prima stesura, in cui “senso comune” è usato con valenza positiva, anche se non nell'ambito di tematizzazioni particolarmente significative. Ciò vale ad esempio per Q 13, 18, 1597, Q 13, 20, 1599, o 1561, B. In altri quaderni del “terzo periodo”4。，però, vi sono altrettante e forse più numerose conferme di una concezione del senso comune come legato «alla passività delle grandi masse popolari» (Q 15, 13, 1770), al «più crudo e banale materialismo» (Q 16, 9, i%)4】，che deve essere trascesa per giungere a un «pensiero coerente e sistematico» (Q 24 3, 22号)42, che ancora è, nel Quaderno 27, del 1935, «folclore filosofico» (Q 27, i, 2311)43. Anche l'interessante annotazione sul pragmatismo di Q i7, 22, i925 parla del tentativo - da parte della filosofia statunitense -, di creare una «“filosofia popolare” superiore al senso comune». Il bisogno di superare quest'ultimo riappare costantemente. Mentre è riaffermato il carattere mobile dell'uso dei termini e dei concetti - ora descrittivi, ora prescrittivi, sempre dinamici - che Gramsci fa.

Conclusioni: doppio “ritorno a Marx”
Mi sembra conclusivamente che Gramsci intenda il senso comune nei Quaderni in modo soprattutto negativo. È cambiato qualcosa rispetto all’“Ordine Nuovo^, o al cenno sullo «spirito popolare creativo» contenuto nella lettera a Tania del 19 marzo 1927?44 La risposta non può che essere affermativa. Non solo e non tanto per l’introiezione profonda, avvenuta già negli anni Venti, della “lezione leninista” e della complessità del rapporto che tradizionalmente viene detto “avanguardie-masse”. Ma perché Gramsci, alla luce della sua riflessione carceraria, per rispondere alle domande - più che mai centrali dopo la “sconfitta” -sul rapporto economia-politica, sembra aver acquisito tutta la complessità della struttura sociale e ideologica dell’Occidente. Con la sua ricognizione sulle forme dell'egemonia e dell'ideologia, che egli lega - non dimentichiamolo - allo Stato, uno Stato complesso, articolato, “integrale”, Gramsci acquisisce una nuova teoria della soggettività collettiva largamente fondata sulla “preintenzionalità”. A fronte dell'esplicito “ritorno” al Marx delle Tesi su Feuerbach, vi è forse per questa strada un reincontro anche con la lezione “ontologica” del Marx maturo, più antisoggettivistica45.

Certo, in Gramsci non viene meno la convinzione del ruolo che comunque spetta al soggetto (collettivo) e alla volontà (collettiva), ma egli coglie più che mai l'inerzialità, la passività e la subalternità di cui è impregnato il senso comune. Il senso comune gli appare un punto di partenza che va - nel superamento - più tolto che conservato. La scelta è sempre fra diverse concezioni del mondo in lotta fra di loro, e non è una scelta «meramente intellettuale» (Q 马 珞 电78). È la lotta per l'egemonia. Ma l'alternativa alla cultura borghese egemone non è data da una filosofia che si fonda sul senso comune: la concezione del mondo-materialismo storico si afferma per Gramsci, come abbiamo visto, superando nettamente il senso comune esistente, per crearne un altro. Essa deve sempre rimanere, pena il suo snaturamento e la sua sconfitta, «a contatto coi “semplici”», «connessa alla vita pratica e implicita in essa» (Q 马 i2, 1^82). La capacità espansiva della nuova filosofia - in una impostazione ovviamente dialettica (non sarebbe Gramsci) - è affidata alle capacità di chi deve “elaborare una filosofia”, cioè una concezione del mondo, che partendo dalle contraddizioni materiali, dalla vita pratica, tenendo conto in qualche modo del senso comune, dei bisogni che esprime, del livello di coscienza delle masse che indica, permetta alle classi subalterne una nuova consapevolezza di sé (parzialmente, per quanto è possibile lavorando su materiali largamente “preintenzionali”, una nuova soggettività) e quindi un nuovo “spirito di scissione”.

Note
1. Sulla suddivisione dei Quaderni e sulle caratteristiche delle diverse fasi di lavoro di Gramsci in carcere rinvio ancora a Frosini, Gramsci e la filosofia, cit., I.

2. Ivi, p. 26.

86                           SENTIERI GRAMSCIANI

3. Cfr. C. Luporini, Senso comune e filosofia, in Antonio Gramscz. Le sue idee nel nostro tempo, Editrice l’Unità, Roma 1987, pp. 132-3.

4. Cfr. ivi, p. 132.

5. Polemizzando più avanti sia con l’idealismo che, soprattutto, con Bucharin, Gramsci si sofferma di nuovo su senso comune e «realtà del mondo esterno», rimarcando l’origine religiosa della concezione realistica e ponendo il marxismo come alternativo sia alla «“trascendenza” religiosa», sia al senso comune: cfr. Q & 215, iojóe Q & 217, ioj8 (e il testo C che li compendia: Q ii, 17, 1412 ss.). Su questa questione cfr. A. Jaulin, Senso comune e mondo oggettivo nei «Quaderni», in “Critica marxista”，6, 1991.

6. M. Missiroli, Religione e filosofia, in "L’Italia Letteraria”，23 marzo 1930, cit. in Q 7,

I 8S3.                                           ,                                                        ,

7. Nel relativo testo C manca l’annotazione che «Croce civetta...»; e vi si trova aggiunto: «La concezione dualistica e della “obbiettività del mondo esterno” quale è stata radicata nel popolo dalle religioni e dalle filosofìe tradizionali diventate “senso comune”》(Q io II, 41, I, 129^.

8. Cfr. A. M. Sobrero, Folklore e senso comune in Gramsci, in “Etnologia e antropologia culturale”，1, 1976; cfr. anche Id., Culture subalterne e nuova cultura in Labrzola e Gramsci, in F. Ferri (a cura di), Politica e stona $n Gramsci. Atti del convegno internazionale di stud gramsciani (Firenze, 9-11 dicembre 1977), II: Relazioni interventi comunicazioni Editori Riuniti, Roma 1979, pp. 623 ss.

9. Luporini, Senso comune e filosofia, cit., p. 132.

10. G. Gentile, La concezione umamstma del mondo, in “Nuova Antologia”，142, 1931.

11. Missiroli, Religione e filosofia, cit.

12. S. Caramella, Senso comune: teoria e pratica, in “Ricerche filosofiche”，i, 1932, poi in Id., Senso comune. Teoria e pratica, Laterza, Bari 1931. In Q 15, 65, 1829 (siamo nel 1933) Gramsci appunta: «Introduz. allo studio della filosofia. Cfr. il libro di Santino Caramella, Senso comune, Teoria e Pratica, pp. i76, Bari, Laterza, i933. Contiene tre saggi: i) La critica del “senso comune”; 2) I rapporti fra la teoria e la pratica; 3) Universalità e nazionalità nella storia della filosofia italiana». Il libro è in effetti richiesto da Gramsci a Tania nella lettera del 23 agosto i933 (Gramsci, Lettere dal carcere, cit., pp. 738-9) e risulta tra i libri del Fondo Gramsci (Q, AC, 3042), anche se oggi non materialmente conservato presso la Fondazione Istituto Gramsci.

13. B. Croce, Filosofia come vita morale e vita morale come filosofia, in “La Critica”，2, 1928.

14. Ivi, p. 77.

15. Ibid.

16. Ivi, p. 78.

17. Il testo C è più radicalmente negativo: «Il senso comune è un aggregato caotico di concezioni disparate e in esso si può trovare tutto ciò che si vuole» (Q ii, 13, 1398-9).

18. Nel testo C «materialismo storico» è sostituito con «filosofia della praxis» (Q ii, 13, I399).

19. Su Croce cfr. anche Q 8, 225, 1082-3: «Puntiper un saggio su B. Croce. [...] Croce popolare tra gli anglosassoni che hanno sempre preferito una concezione del mondo non a grandi sistemi, come i tedeschi, ma che si presenti come espressione del senso comune, come soluzione di problemi morali e pratici».

20. Il brano risulta più ricco nella versione del testo C: «Più oltre il Gentile scrive: “L’uomo sano crede in Dio e nella libertà del suo spirito”. Così già in queste due proposizioni del Gentile vediamo: i) una “natura umana” extrastorica che non si sa cosa sia esattamente; 2) la natura umana dell’uomo sano; 3) il senso comune dell’uomo sano e perciò anche un senso comune dell’uomo non sano. E cosa vorrà dire uomo sano? Fisicamente sano, non pazzo? oppure che pensa sanamente, benpensante, filisteo ecc.? E cosa vorrà dire “verità del senso co-mune”？ La filosofia del Gentile, per esempio, è tutta contraria al senso comune, sia che si intenda per esso la filosofia ingenua del popolo, che aborre da ogni forma di idealismo soggettivistico, sia che si intenda come buon senso, come atteggiamento di sprezzo per le astruserie, le macchinosità, le oscurità di certe esposizioni scientifiche e filosofiche. Questo civettare del Gentile col senso comune è una cosa molto amena» (Q ii, 13, 1399). Su Gentile Gramsci aggiunge anche, in fondo a Q ii, 13, una Nota I (ivi, 1400-1).

21. Nel testo C Gramsci, invece di «del mondo», pone tra parentesi «(anche nei singoli cervelli)» (Q 11,电,矽ó).

22. Nel testo C, da qui la frase prosegue fino al punto con la variante: «conforme alla posizione sociale e culturale delle moltitudini di cui esso è la filosofia» (ibid.).

23. Cfr. supra, CAP. 4.

24. Nel testo C: «coerente e sistematica» (Q 11,电，i^gé). Dopo di che il testo C continua con un brano non presente nel testo A: «Il Saggio popolare sbaglia nel partire (implicitamente) dal presupposto che a questa elaborazione di una filosofia originale delle masse popolari si oppongano i grandi sistemi delle filosofie tradizionali e la religione dell'alto clero, cioè le concezioni del mondo degli intellettuali e dell'alta cultura. In realtà questi sistemi sono ignoti alla moltitudine e non hanno efficacia diretta nel suo modo di pensare e di operare. Certo ciò non significa che essi siano del tutto senza efficacia storica: ma questa efficacia è d'altro genere. Questi sistemi influiscono sulle masse popolari come forza politica esterna, come elemento di forza coesiva delle classi dirigenti, come elemento quindi di subordinazione a una egemonia esteriore, che limita il pensiero originale delle masse popolari negativamente, senza influirvi positivamente, come fermento vitale di trasformazione intima di ciò che le masse pensano embrionalmente e caoticamente intorno al mondo e alla vita. Gli elementi principali del senso comune sono forniti dalle religioni e quindi il rapporto tra senso comune e religione è molto più intimo che tra senso comune e sistemi filosofici degli intellettuali. Ma anche per la religione occorre distinguere criticamente. Ogni religione, anche la cattolica (anzi specialmente la cattolica, appunto per i suoi sforzi di rimanere unitaria «superficialmente», per non frantumarsi in chiese nazionali e in stratificazioni sociali) è in realtà una molteplicità di religioni distinte e spesso contraddittorie: c'è un cattolicismo dei contadini, un cattolicismo dei piccoli borghesi e operai di città, un cattolicismo delle donne e un cattolicismo degli intellettuali anch'esso variegato e sconnesso» (Q ii, 13, i^gó-j). Confluiscono qui osservazioni presenti in vari punti dei Quaderni.

25. In testo C qui viene inserito il brano seguente: «invece di criticarli scientificamente. Ciò che si è detto sopra a proposito del Saggio popolare che critica le filosofie sistematiche invece di prender le mosse dalla critica del senso comune, deve essere inteso come appunto metodologico, e in certi limiti. Certo non vuol dire che sia da trascurare la critica alle filosofie sistematiche degli intellettuali. Quando, individualmente, un elemento di massa supera criticamente il senso comune, accetta, per questo fatto stesso, una filosofia nuova: ecco quindi la necessità, in una esposizione della filosofia della praxis, della polemica con le filosofie tradizionali. Anzi per questo suo carattere tendenziale di filosofia di massa, la filosofia della praxis non può essere concepita che in forma polemica, di perpetua lotta. Tuttavia il punto di partenza deve sempre essere il senso comune, che spontaneamente è la filosofia delle moltitudini che si tratta di rendere omogenee ideologicamente» (ivi, 1397-S).

26. Sull'argomento si è soffermato tra gli altri Tommaso La Rocca, che vi ha dedicato un libro-antologia: A. Gramsci, La religione come senso comune, Introduzione e cura di T. La Rocca, Presentazione di G. Vacca, Nuova Pratiche Editrice, Milano 1997.

27. «(Epigramma del Giusti: “Il buon senso, che un dì fu caposcuola, - or nelle nostre scuole è morto affatto - La scienza sua figliola - l'uccise per veder com'era fatto -”； bisogna vedere se non era necessario che la scienza uccidesse il “buon senso” tradizionale, per creare un nuovo “buon senso”)》(Q & 以 1047).

28. «Può servire per introdurre un capitolo e può servire a indicare come si impieghi il termine di buon senso e di senso comune in modo equivoco: come “filosofia”, come determinato modo di pensare, con un certo contenuto di credenze e di opinioni, e come atteggiamento benevolmente indulgente, nel suo disprezzo, per l'astruso e il macchinoso. Era perciò necessario che la scienza uccidesse un determinato buon senso tradizionale, per creare un “nuovo” buon senso» (Q ii, 13, 1400).

29. «Un accenno al senso comune e alla saldezza delle sue credenze si trova spesso in Marx. Ma si tratta di riferimento non alla validità del contenuto di tali credenze ma appunto alla loro formale saldezza e quindi alla loro imperatività quando producono norme di condotta. Nei riferimenti è anzi implicita l'affermazione della necessità di nuove credenze popo-

88


SENTIERI GRAMSCIANI

lari, cioè di un nuovo senso comune e quindi di una nuova cultura e di una nuova filosofia che si radichino nella coscienza popolare con la stessa saldezza e imperatività delle credenze tradizionali» (ibid).

30. «Occorre [...] dimostrare preliminarmente che tutti gli uomini sono ''filosofi”，definendo i limiti e i caratteri di questa “filosofìa spontanea”，propria di “tutto il mondo”，e cioè della filosofia che è contenuta: 1) nel linguaggio stesso, che è un insieme di nozioni e di concetti determinati e non già e solo di parole grammaticalmente vuote di contenuto; 2) nel senso comune e buon senso; 3) nella religione popolare e anche quindi in tutto il sistema di cre-denze， superstizioni， opinioni， modi di vedere e di operare che si affacciano in quello che generalmente si chiama “folclore”》(Q 11, 12,电75).

31. Cfr. Frosini, Gramsci e la filosofia, cit., p. 173. Ma la stessa impostazione è in Jaulin, Senso comune e mondo oggettivo ne «Quaderni», cit.

32. «In che consiste esattamente il pregio di quello che suol chiamarsi “senso comune” o “buon senso”？ Non solamente nel fatto che, sia pure implicitamente, il senso comune impiega il principio di causalità, ma nel fatto molto più ristretto, che in una serie di giudizi il senso comune identifica la causa esatta, semplice e alla mano, e non si lascia deviare da arzigogola-ture e astruserie metafisiche, pseudo profonde, pseudo scientifiche ecc. Il “senso comune” non poteva non essere esaltato nei secoli XVII e XVIII, quando si reagì al principio di autorità rappresentato dalla Bibbia e da Aristotele: si scoprì infatti che nel “senso comune” c’era una certa dose di “sperimentalismo” e di osservazione diretta della realtà, sia pure empirica e limitata. Anche oggi, in rapporti simili, si ha lo stesso giudizio di pregio del senso comune, sebbene la situazione sia mutata e il “senso comune” odierno abbia molta più limitatezza nel suo pregio intrinseco» (Q io II, 48, 1334-5).

33. Aggiunge nel testo C: «e attraverso questi anche del senso comune popolare» (Q ii, 12, 1383). Dal senso comune degli strati colti si passa al senso comune popolare, tramite un processo che procede sempre dall’alto verso il basso.

34. Caramella, Senso comune： teoria e pratica, cit., p. 3.

35. Manca in testo C: Q ii, 32, 1447.

36. Rafforzato nel relativo testo C (Q ii, i2, 7375): «La filosofia è la critica e il superamento della religione e del senso comune e in tal senso coincide col “buon senso” che si contrappone al senso comune».

37. Fa eccezione Q 球 42, i8o2, testo B, intitolato Carattere non nazionale popolare della letteratura italiana.

38. In testo A mancano gli accenni al buon senso: cfr. Q i, i22, ii3 e Q i,砺 3-7.

39. Il brano non è presente nel rispettivo testo A.

40. Ricordo ancora che seguo la suddivisione operata da Frosini, Gramsci e la filosofia, cit., I.

41. Non presente in testo A: Q 4, 3, 42i ss.

42. In testo A (Q i, 35) questo brano manca.

43. Affermazione non presente in testo A (Q i, 89).

44. Gramsci, Lettere dal carcere, cit., p. 57.

45. Si pensi ad esempio al celebre brano della Prefazione a Per la critica delleconomia politica, in cui Marx parla di rapporti fra gli uomini «indipendenti dalla loro volontà» (Marx, Per la critica dell>economia politica, cit., p. 298). Cfr. infra, CAP. 6, p. 89.

6

Morale e “conformismo
6.1

Marx e la morale
Nella teoria di Marx e in buona parte del marxismo non sembra esservi uno spazio per la morale. Marx si colloca tra quegli autori che condividono una visione realistica e “antimoralistica” della storia. «Il comunismo [...] - egli scrive già nel 1846 - non è uno stato di cose che debba essere instaurato, un ideale al quale la realtà dovrà conformarsi»1. Non solo. Il Marx maturo, il Marx della seconda metà dell'Ottocento, il Marx «contaminato di incrostazioni positivistiche» (l'espressione è di Gramsci)2, si crede e si dice “scienziato”，scienziato della società e scienziato della storia. Lo scambio ineguale capitale-lavoro, che produce plusvalore e che dunque è per Marx alla base dell'intero edificio della società capitalistica, non è “ingiusto”. Lo sfruttamento, che ad esso si associa, non deriva dalla malvagità del capitalista, ma dalle doti intrinseche della forza-lavoro, che Marx come scienziato ritiene di scoprire ed evidenzia in un modo che vuole essere avalutativo.

Per alcune correnti interpretative, poi, sembra non esservi spazio per l'etica in Marx anche perché non sembra esservi spazio per i soggetti individuali e per la loro libertà. Del resto, in un celebre passo della Prefazione a Per la critica dell'economia politica, Marx scrive che «nella produzione sociale della loro esistenza, gli uomini entrano in rapporti determinati, necessari, indipendenti dalla loro volontà»3. Stando così le cose, non sorprende che la morale si sia riaffacciata sulla scena teorica del marxismo soprattutto in quei momenti storici in cui è stata manifesta la crisi del marxismo stesso, alla fine dell'Ottocento come negli anni Ottanta del secolo scorso, allorquando fu messa fortemente in dubbio la validità del cosiddetto “programma scientifico di Marx”4.

Si pensi ad esempio a quegli autori anglo-statunitensi definiti di solito, con qualche approssimazione, come “marxisti analitici” (Gerry Cohen, John Roemer, Jon Elster, ad esempio), che - palesemente influenzati da Rawls e dal successo della sua opera - sono tornati a interrogare Marx per vedere se vi sia una qualche dimensione etica e normativa, una qualche “teoria della giustizia”. Essi hanno sottolineato, nel pensatore di Treviri, l'uso di una terminologia non neutra (si pensi a termini come “sfruttamento”，“rapina”，“schiavitù”)，ne hanno enfatizzato l'ansia morale, la denuncia dell'ingiustizia propria di una certa ripartizione della ricchezza.

9。

SENTIERI GRAMSCIANI


Si è ritenuto di pervenire così alla scoperta di un “Marx implicito”，filosofo morale a sua insaputa. Se Marx ripete più volte che i comunisti non si appellano né alla morale né alla giustizia, si ribatte che tuttavia Marx sembra mosso da un desiderio di giustizia, da «una visione etica, anche se poco consapevole, poco esplicita, o poco incline a riconoscersi come un'etica»5.

Si rischia in tal modo, però, a me sembra, di confondere una teoria morale con la moralità motivazionale dell'autore in questione, una “teoria della giustizia^ con l'ansia di giustizia che indubbiamente muoveva Marx. Una soluzione poco soddisfacente, a mio avviso.

6.2

Il mondo di Gramsci
Se da Marx si passa a considerare la figura e l'opera di Antonio Gramsci, non è difficile comprendere come sia facile correre rischi analoghi. L'assoluta moralità, lo spessore etico del personaggio non sono in discussione. Le Lettere dal carcere non hanno probabilmente eguali, nella letteratura italiana del Novecento, quanto a testimonianza di disinteresse personale, senso del dovere, concezione alta della “missione del dotto” e del politico. È noto il passo tratto da una lettera alla madre del io maggio 1928: «La vita è così, molto dura, e i figli qualche volta devono dare dei grandi dolori alle loro mamme, se vogliono conservare il loro onore e la loro dignità di uomini [...]. La detenzione e la condanna le ho volute io stesso [...] perché non ho voluto mai mutare le mie opinioni, per le quali sarei disposto a dare la vita e non solo a stare in prigione»6.

Il mondo degli affetti famigliari, che pure è così importante per Gramsci in carcere, viene messo in secondo piano, trova un limite invalicabile nel fatto che vi è un dovere superiore, che attiene alla sfera dell'etica pubblica. Il «mondo grande e terribile, e complicato» - come più volte lo definisce Gramsci - può mettere nelle condizioni un figlio di non concedere alla propria madre neanche la speranza. Gramsci sa di essere malato; sa che il carcere può essergli (e infatti gli sarà) fatale; sa che basterebbe una domanda di grazia al capo del Governo per uscire, per potersi curare, per avere salva la vita; sa che probabilmente questo suo gesto potrebbe anche trovare indulgenza e comprensione, proprio perché non compierlo significa una condanna alla quale neanche il Tribunale speciale ha osato condannarlo; ma sa che il suo gesto, benché legittimo, benché previsto dalle normative vigenti, sarebbe usato dal nemico e dalla sua propaganda. La sua gente - sconfitta, perseguitata, imprigionata - avrebbe così saputo che anche lui, il capo, il massimo dirigente del partito in cui - a torto o a ragione -tante speranze erano riposte, anche lui si era arreso, anche lui aveva ceduto, anche lui aveva piegato il capo dinanzi al capo del Governo, al capo dei nemici. Per questo Gramsci non farà, non vorrà mai fare, non permetterà mai che a nome suo si faccia domanda di grazia, come pure i suoi cari ripetutamente gli chiederanno. Per questo Gramsci viene ucciso dal carcere, quando si sarebbe potuto salvare: per il suo senso del dovere, per la dimensione etica intrinseca nella sua scelta politica.

6. MORALE E “CONFORMISMO


9i


Vi è, nei Quaderni del carcere, una riflessione che si può riallacciare a questo comportamento, anche se non coincide immediatamente con esso. Gramsci scrive che non a caso si è consolidata l'usanza che il capitano di una nave che affonda sia l'ultimo a salvarsi (Q 15, g, 176为.Se così non fosse, non vi sarebbe garanzia che sia stato fatto tutto il possibile per limitare al minimo la catastrofe. Ecco un tipo di “etica della responsabilità” di cui si sente oggi la mancanza.

Ma tutto ciò non soddisfa la nostra indagine, non dà risposta alla nostra domanda in merito all'esistenza di una teoria morale in Gramsci. La moralità del personaggio è fuori discussione. Ma quale posto ha la morale, la dimensione etica, nella teoria, nel marxismo, nella filosofia della prassi di Antonio Gramsci?

6.3 Universalità e storicità
Il marxismo di Gramsci si caratterizza per una netta ripulsa di ogni “incrostazione^ deterministica presente nel pensiero di Marx. Se in Marx vi sono certamente elementi di determinismo economico, di storia a disegno, in Gramsci niente di tutto questo. La dimensione della “necessità” arretra a fronte di una nuova attenzione per la semplice “possibilità” del raggiungimento del fine socialistico, e dunque per la libertà del soggetto.

Il soggetto gramsciano, che è in primo luogo soggetto collettivo (Gramsci è innanzitutto teorico della politica), non è però libero in senso assoluto. Dopo l’i-persoggettivismo giovanile - che tanto deve a Bergson, a Gentile, alla cultura della “Voce” di Papini e Prezzolini - Gramsci giunge nella maturità a una visione più equilibrata: il soggetto, nei Quaderni, agisce in un campo di forze nel quale gli esiti non sono scontati, e dunque può e deve scegliere, all'interno però di una situazione oggettiva data. Il soggetto non è assolutamente libero. Il campo di forze in cui egli si trova, la situazione storica in cui gli capita di essere, detta la (limitata) possibilità delle scelte reali che gli sono di fronte.

Vi è evidentemente un primo principio di realtà, in questa visione. Ma non è il solo. Gramsci è autore realistico anche in un altro senso. Anche, cioè, perché è attento ai condizionamenti a cui il singolo è sempre sottoposto, e non può non esserlo. «Si è conformisti di un qualche conformismo, si è sempre uomini-massa o uomini-collettivi» (Q 11, 12, 1376)7, scrive Gramsci, pur aggiungendo, in un altro punto dei Quaderni: «piace impiegare la parola “conformismo” appunto per urtare gli imbecilli» (Q 14, 61, 1720). Ha commentato Aldo Zanardo, cogliendo esattamente il punto di rilievo: «tutti i Quaderni del carcere sono una meditazione sui limiti della nostra capacità di operare, sui limiti che accerchiano la nostra vita e la nostra umanità o libertà»8.

Tuttavia, ciò non vuol dire negare la responsabilità individuale: contro la tendenza a «dare tutte le colpe alla società» Gramsci scrive pagine inequivocabili (Q 16, 12 1877-8). Vi sarebbe del resto - nell'accettazione di questa impostazione portatrice di passività per il soggetto - una palese violazione della concezione che Gramsci ha dell'essere rivoluzionari. Aveva già scritto, nel 1926: «Sa-

92


SENTIERI GRAMSCIANI

remmo dei rivoluzionari ben pietosi e irresponsabili se lasciassimo passivamente compiersi i fatti compiuti, giustificandone a priori la necessità»9.

Nella società divisa in classi, comunque, in cui l’uomo risente di tutta una serie di condizionamenti, non solo economici, la “volontà” non assume e non può assumere - per Gramsci - una veste prevalentemente normativa ed etica. La volontà è volontà collettiva, è volontà soprattutto politica. La libertà morale propriamente detta sembra avere uno spazio ristretto.

Ciò non significa che la politica sia del tutto estranea alla morale e possa prescindere da essa. Tutt’altro. Come è stato bene evidenziato, non vi può essere partito che non sia sostenuto da princìpi etici10. Il realista Gramsci non comprime la morale nella politica, non ritiene superflui i fini etici (cfr. Q 工3,马 1570-1). Gramsci avverte il pericolo del relativismo morale e afferma che il materialismo storico «non [...] giustifica che si cada nello scetticismo e nel cinismo» (Q 6, 79, 74少.È vero che i princìpi etici posti come necessari ai membri di un partito lo sono - specifica Gramsci - innanzitutto in vista della coesione interna, necessaria per giungere a un fine. Ma non per questo essi sono «sprovvisti di carattere universale», in quanto il partito a cui pensa Gramsci ha come fine quello di «unificare tutta l'umanità» (Q 6, 79, 750).

Ci avviciniamo così al punto centrale della questione che stiamo esaminando. Come già Labriola11, Gramsci considera la morale un fatto pienamente storico. Egli, storicista assoluto, ritiene impensabile che vi siano princìpi morali metastorici in grado di far da guida all'individuo oggi, nel mondo in cui viviamo. La generalizzazione e universalizzazione di un principio morale porta solo alla generalizzazione di credenze storicamente determinate (Q 16, 12, 187沪.Inevita-bilmente, «ognuno opera secondo la sua cultura, cioè la cultura del suo ambiente», scrive Gramsci in Q 马 $8,1484, nota intitolata appunto Etica, in cui sottopone a critica la «Legge fondamentale della ragione pura pratica», che cita a memoria - come spesso gli capita di dover fare, viste le condizioni in cui scrive -e che adatta radicalmente al suo punto di vista critico (anche questo, un caso non infrequente nei Quaderni). Se il testo di Kant infatti suona: «Opera in modo che la massima della tua volontà possa sempre valere in ogni tempo come principio di una legislazione universale»13, l'adattamento a memoria di Gramsci recita, invece: «Opera in modo che la tua condotta possa diventare una norma per tutti gli uomini, in condizioni simili» (Q 马 $8, 1484). È proprio quel «in condizioni simili» che in Kant manca, e che già costituisce la spia della critica an-tiuniversalistica che avanza Gramsci, scrivendo nella stessa nota: «la massima di Kant presuppone una sola cultura, una sola religione, un “conformismo” mondiale», mentre egli ha appena detto, lo ricordiamo, che «ognuno opera secondo la sua cultura».

E tuttavia. Per un comunista come Gramsci - occorre aggiungere - il fine della vita politica, il fine della politica degna di questo nome, il fine della «grande politica», come egli la chiama per distinguerla dal piccolo cabotaggio, è giungere a un mondo diverso, un mondo altro, in cui i limiti della necessità siano tolti, in cui sia davvero possibile il regno della libertà, il regno dei fini, una «vita morale» degna di questo nome, come Gramsci dice.

6. MORALE E “CONFORMISMO


93


Questo dispositivo utopico c’è anche in Marx e nel marxismo tutto: il comuniSmo come fine di una “preistoria” dopo la quale inizia la vera storia dell'uomo liberato. Salvo che in Marx, per quella “necessità” che muove la sua visione della storia, il comunismo come trionfo della libertà appare dialetticamente affidato a un movimento necessario. In Gramsci, invece, il comunismo, che egli chiama «società regolata», in cui viene meno la distinzione tra dirigenti e diretti, in cui - per dirla coi Quaderni - viene a compimento quel «processo che sboccherà nella morale» (Q 6, 79,万。)，questa reinterpretazione dell'utopia marxiana appare come un “voler essere” (più che un “dover essere”)del soggetto, processo affidato alla volontà, e alla scelta, sia pure in un “campo di forze” di volta in volta dato. Il fine ultimo della politica è la sua autosoppressione. Il fine ultimo della politica è un mondo morale, in cui si possa fare a meno della politica.

Per Gramsci, l'impostazione che Kant dà al problema morale è astratta, poiché postula un'eguaglianza metastorica degli uomini che gli pare non tener conto delle loro differenze, che non sono assolute o irriducibili, ma che hanno bisogno di tutto un percorso storico per essere superate.

In altre parole, vanno create quelle che potremmo chiamare le precondizioni della vita morale, ciò che Gramsci chiama appunto «l'unificazione del genere umano». Senza di che avranno la meglio le differenze socio-culturali, funzionali al dominio degli uni sugli altri, e comunque in grado di ottundere un'effettiva possibilità di scelta razionale.

Le «condizioni simili» che Gramsci esplicita, e che sono implicite in Kant, almeno nel celebre passo sopra ricordato, sono date dal fatto che tutti gli uomini sono agenti razionali. Alle spalle dell'impostazione gramsciana, invece, vi è una concezione non razionalistica del soggetto, in cui hanno un ruolo determinante le ideologie, e che compaiono nei Quaderni tramite un variegato ventaglio lessicale, o per meglio dire una “famiglia” di concetti non coincidenti, ma correlati tra loro14.

Tramite le ideologie l'individuo assorbe le determinazioni del contesto storico-sociale in cui vive, ne è determinato. Può produrre uno scarto, può non accettare passivamente la realtà di fatto, può scegliere, ma sempre in modo relativo. Scrive Gramsci: «L'uomo è da concepire come un blocco storico di elementi puramente individuali e soggettivi e di elementi di massa e oggettivi o materiali coi quali l'individuo è in rapporto attivo» (Q io, 48, 1338).

Una dialettica aperta, certo, ma entro certi limiti, storicamente e socialmente connotati. Entro «i limiti - come si è detto e si è sopra ricordato - che accerchiano la nostra libertà».

Note
1. Marx, Engels, Lideologia tedesca, cit., p. 25.

2. Gramsci, La rivoluzione contro il "Capitale” cit., p. 514.

3. Marx, Per la critica delTeconomza politica, cit., p. 298.

4. È il titolo di un libro di Salvatore Veca (Il Saggiatore, Milano 1977).

5. S. Petrucciani, Introduzione a S. Petrucciani, F S. Trincia, Marx $n America. Individuo, etica, scelte razionali, Editori Riuniti, Roma 1992, p. 11.

94                           SENTIERI GRAMSCIANI

6. Gramsci, Lettere dal carcere, cit., pp. 190-1.

7. Sul “conformismo” in Gramsci cfr. supra, CAP. 4. Cfr. anche Ragazzini, Leonardo nella società di massa, cit.

8. A. Zanardo, Gramsci e la concezione della vita morale, in “Critica marxista”，5, 1988, p. 4L

9. A. Gramsci, Lettere 1908-1906, a cura di A. A. Santucci, Einaudi, Torino 1992, p. 471 (lettera a Ercoli del 26 ottobre 1926).

10. Cfr. A. Tortorella, Il fondamento etico della politica in Gramsci, in “Critica marxista”， 2-3, 1998; G. Cacciatore, Gramsci: problemi di etica nei Quaderni, in Vacca, Gramsci e il Novecento, cit., II; e Q 6, 79, 750.

11. Cfr. B. Centi, Antonio Labriola dalla filosofia di Herbart al materialismo storico, Dedalo, Bari 1984, p. 268.

12. Cfr. Tortorella, Il fondamento etico della politica in Gramsci, cit., p. 65.

13. I. Kant, Critica della ragion pura, Laterza, Roma-Bari 1979, p. 39.

14. Il rinvio è ovviamente ancora al CAP. 4.

Parte seconda Maestri, compagni, interpreti
Sentieri gramsciani 2  14-04-2006  10:33

ina 96


7

Marx. Dal Manifesto ai Quaderni

7」

Dalla «guerra manovrata» alla «guerra di posizione»

A una prima considerazione, non vi sono opere più diverse fra loro che il Manifesto del partito comunista di Marx ed Engels e i Quaderni del carcere di Antonio Gramsci. Geniale quanto rapido e assertivo appello alla lotta il primo, tormentata riflessione intrinsecamente incompiuta, labirintica, “aperta”，i secondi. Se un'opera di Marx può essere, almeno esteriormente, accostata ai Quaderni di Gramsci, quest'opera sono piuttosto i Grundrisse, “quaderni” anch’essi, che saranno editi postumi, materiale preparatorio per lavori destinati in larga parte a non essere scritti o pubblicati dal loro autore.

Marx ed Engels compongono il testo del Manifesto in quella che ritengono essere la vigilia di un evento rivoluzionario, nel 1847. Quando Gramsci scrive, in carcere, le speranze rivoluzionarie sono oramai alle spalle, la catastrofe si è già compiuta, e non è andata nella direzione prevista e auspicata da tanti marxisti della Seconda e Terza Internazionale. Di questo Gramsci ha coscienza, a partire da qui prende le mosse la specificità della sua riflessione.

È del tutto evidente che il confronto fra il Gramsci dei Quaderni e il Marx e lo Engels del 1848 non può essere pensato senza contestualizzare storicamente le due opere. Nessuno come Gramsci stesso ha saputo tematizzare questa differenza: il passaggio dal Manifesto ai Quaderni è, per molti aspetti, il passaggio -per usare il linguaggio gramsciano - dal tempo della «guerra di movimento» a quello della «guerra di posizione», dal tempo degli «assalti frontali» a quello dell’《assedio reciproco» e delle «trincee e casematte». Gramsci stesso ha scritto che il «passaggio della lotta politica da “guerra manovrata” a “guerra di posizione” [...] in Europa avvenne dopo il 1848» （Q 球 马 /泌），forte anche della riflessione autocritica che su questi temi aveva condotto l'ultimo Engels.

7・2

Marx nei Quaderni

Nei Quaderni il richiamo gramsciano a Marx è costante e tutt'altro che marginale, come a volte pure si è sostenuto. Il Marx più richiamato da Gramsci è quello, spesso ricordato, delle Tesi su Feuerbach, della Sacra famiglia, del 18 Brumaio e della Guerra civile in Francia; ma anche del Capitale e della Prefazione del 1859 a

98


SENTIERI GRAMSCIANI

Per la critica dell'economia politica, il luogo di Marx nel quale - al contrario di tutto il marxismo economicistico e deterministico contro cui egli si può dire scriva i Quaderni - Gramsci rintraccia uno spazio per la soggettività, l'ideologia e la politica, con un'interpretazione del celebre nesso base-sovrastruttura innovativa quanto centrale nel suo discorso teorico. La peculiare lettura della Prefazione del '59, che porta Gramsci ad affermare che «gli uomini diventano consapevoli dei conflitti che si verificano nel mondo economico sul terreno delle ideologie» (Q 珏 i& 砂2)【,è fatta del resto appoggiandosi esplicitamente sull'ultimo Engels, che combatte invano contro il marxismo deterministico, affermando che il ruolo dell'economia come molla della storia è tale solo «in ultima istanza» (ibid.)^.

Per restare al Manifesto, però, bisogna dire che Gramsci cita e usa questo testo di Marx ed Engels in modo abbastanza marginale. Anche se non è privo di significato il fatto che egli traduca dal tedesco in carcere il primo capitolo del libro - Borghesi e proletari - nel Quaderno 7, insieme ad altri brani di opere di Marx3. Va detto anche che vi è un luogo, nei Quaderni del carcere, in cui Gramsci fa riferimento al Manifesto in un contesto interessante, che può essere qui richiamato: Gramsci è colpito dall'elogio che Marx ed Engels fanno della borghesia, del suo ruolo storicamente progressivo, anzi rivoluzionario, nel primo capitolo del libro, quello che egli ha tradotto, e contrappone questo celebre elogio alla «concezione metafisica di Bucharin» (Q & 2ig, 1080). In che senso? Bucharin, nel suo Manuale popolare di sociologia, condanna il passato - dice Gramsci -come «“irrazionale” e “mostruoso”》. A ciò Gramsci contrappone l'elogio della borghesia fatto dal Manifesto, considerandolo una trasposizione del celebre detto hegeliano «tutto ciò che è razionale è reale e il reale è razionale» (è la trascrizione di Gramsci nella seconda stesura della nota: Q ii, 18, 141&, riproposto dal Ludovico Feuerbach di Engels.

7・3

La rivalutazione delle ideologie
Non sarebbe però del tutto soddisfacente tentare di mettere in relazione il Manifesto e i Quaderni fermandoci alle non lievi differenze di contesto, letterario o storico. Ottanta o novant'anni non sono trascorsi invano tra le due opere, e vedremo in che senso; ma il Manifesto contiene una proposta forte, anche se sinteticamente espressa, di interpretazione della realtà sociale e della storia che getta la propria luce ben oltre il suo tempo. Gramsci si sente interno a questa “concezione del mondo”, scrive a partire dal campo teorico determinato dall'analisi di Marx ed Engels. Indubitabilmente egli accetta del Manifesto gli assiomi di partenza: la storia come storia di lotte di classe, il proletariato come irriducibile avversario della borghesia, destinato a liberare con sé tutta l'umanità. Ma apporta varianti e correzioni non di poco conto, rispetto alla visione proposta da Marx ed Engels. Qui posso accennare solo a tre esempi: il concetto di ideologia; il nesso nazionale/internazionale; la concezione dello Stato.

Ho già accennato alla lettura che Gramsci fa della Prefazione del '59 e del varco che proprio lì - nel testo fondamentale del marxismo economicistico e de-

7. MARX. DAL MANIFESTO AI QUADERNI

99


terministico - egli apre a una rivalutazione delle ideologie. Anche nel Manifesto Marx ed Engels propongono questa visione del nesso rapporti materiali-elaborazioni ideologiche e culturali: «Ci vuole forse una profonda perspicacia per comprendere che, cambiando le condizioni di vita degli uomini, i loro rapporti sociali e la loro esistenza sociale, cambiano anche le loro concezioni, i loro modi di vedere e le loro idee, in una parola, cambia anche la loro coscienza? Che cos’altro dimostra la storia delle idee, se non che la produzione spirituale si trasforma insieme con quella materiale? Le idee dominanti di un'epoca furono sempre soltanto le idee della classe dominante»4.

Anche se il tema dell'ideologia in Marx ed Engels non si esaurisce qui, è vero che questa formulazione limpida, riaffermata in molti scritti, connota in modo decisivo l'opera dei due autori, e in primo luogo di Marx. L’ideologia, prodotto della coscienza, appare un “derivato” puro e semplice dei rapporti socio-economici. Si costruisce anche così quell'interpretazione della realtà storico-sociale fondamentalmente “monocausale” che ha caratterizzato tanta parte del marxismo.

In Gramsci, invece, vi è una decisa rivalutazione del concetto di ideologia, che rientra in una famiglia quanto mai variegata e articolata, una rete concettuale che nel suo insieme designa una concezione dell'ideologia originale e innovativa, lontana dal duplice paradigma marxiano dell'ideologia come “falsa coscienza^ e dell'ideologia come sovrastruttura derivata e dipendente da una struttura. Non insisto su questo perché i CAPP. 4 e 5 sono dedicati specificatamente al tema delle ideologie. Ricordo solo che ideologia in Gramsci è la rappresentazione della realtà propria di un gruppo sociale. Il soggetto individuale ha una sua visione del mondo che non è solo sua, ma è - sia pure in modo non meccanico -del gruppo sociale di cui fa parte. Spesso egli partecipa, anche in modo sincre-tico, a diverse concezioni del mondo. I soggetti collettivi sono addirittura definiti dalle ideologie. Questa teoria dunque definisce i soggetti sociali in maniera non economicistica: una concezione materialistica delle ideologie, classista, ma profondamente diversa da quella di Marx, innervata del discorso gramsciano sull'egemonia e sulla lotta per l'egemonia.

7・4

Il nesso nazionale/internazionale
La seconda questione su cui vorrei brevemente richiamare l'attenzione è il nesso nazionale/internazionale. Vi è nel Manifesto una chiara visione della mondializzazione posta in essere dal capitalismo5. Pur avendo presente l'opera di centralizzazione politica, di unificazione dei localismi, di nascita dei moderni Stati nazionali che la borghesia ha determinato6, gli autori si spingono a ipotizzare, in questo quadro, un proletariato «spogliato di ogni carattere nazionale»7. Sappiamo che non è andata così. E sappiamo che Gramsci, anche sulla scorta di Lenin, insiste molto sul carattere nazionale dell'egemonia8. Qui vorrei solo sottolineare come vi sia certo in Gramsci un'acuta percezione della dimensione sovranazionale dei problemi. Il nesso nazionale/internazionale è una delle tematizzazioni centrali dei Quaderni. Ogni storia nazionale va letta nel rapporto di unità e differenza col contesto so-

100


SENTIERI GRAMSCIANI

vranazionale in cui si situa, a partire dal Risorgimento italiano, dalla nascita dello Stato nazionale italiano. E però non può essere dimenticato che Gramsci scrive: «lo sviluppo è verso l'internazionalismo, ma il punto di partenza è “nazionale”》, riferito evidentemente al proletariato e al suo movimento storico (Q 14, 6& 1729). L'internazionalismo appare a Gramsci un “dover essere” proiettato nel futuro, che oggi però non può prescindere dal momento nazionale, poiché l'egemonia è possibile in questo ambito. Infatti prosegue più avanti Gramsci: «Il concetto di egemonia è quello in cui si annodano le esigenze di carattere nazionale [...]. Una classe di carattere internazionale in quanto guida strati sociali strettamente nazionali (intellettuali) e anzi spesso meno ancora che nazionali, particolaristi e municipali-sti (i contadini), deve “nazionalizzarsi”》(ibid).

In definitiva, i «concetti non nazionali (cioè non riferibili a ogni singolo paese)» - conclude Gramsci - sono «sbagliati» (Q 14 p. 1730). Come ho già detto, nell'ambito della lotta che Gramsci ingaggia contro il cosmopolitismo, questo della “nazione” gli appare un passaggio difficilmente eludibile. È ancora valida questa ipotesi? La discussione è aperta. A noi, qui, è dato solo di rilevare che, anche se il Manifesto a un certo punto recita: «Sebbene non sia tale per il contenuto, la lotta del proletariato contro la borghesia è però all'inizio, per la sua forma, una lotta nazionale»9, i due registri (di Gramsci e del Manifesto), i diversi «ritmi del pensiero in isviluppo», sono sostanzialmente differenti, anche se comune è l'ispirazione, il metodo, il fine.

Diverso è pure il momento storico. Affermano infatti perentoriamente Marx ed Engels:

Si rimprovera inoltre ai comunisti di voler sopprimere la patria, la nazionalità. Gli operai non hanno patria. Non si può toglier loro ciò che non hanno. Ma poiché il proletariato deve conquistarsi prima il dominio politico, elevarsi a classe nazionale10, costituirsi in nazione, è anch'esso nazionale, benché certo non nel senso della borghesia. L'isolamento e gli antagonismi nazionali dei popoli vanno via via scomparendo con lo sviluppo della borghesia, con la libertà di commercio, col mercato mondiale, con l'uniformità della produzione industriale e con le condizioni di vita ad essa rispondenti […].Con lo scomparire dell'antagonismo delle classi nell'interno delle nazioni scompare l'ostilità fra le nazioni stesse11.

Il meno che si possa dire è che una certa dimensione utopica presente in questa visione marx-engelsiana non è del tutto assente in Gramsci, ma è fortemente temperata.

7-5

La politica e lo Stato
Terzo e ultimo punto: il ruolo della politica e dello Stato. A volte si è teso a fare di Marx ed Engels gli alfieri di una rivoluzione puramente sociale. Non è del tutto esatto. Anche nel Manifesto essi hanno scritto: «il primo passo nella rivoluzione operaia [è] l'elevarsi del proletariato a classe dominante [...]. Il proletariato si servirà della sua supremazia politica per strappare alla borghesia, a poco a poco,

7. MARX. DAL MANIFESTO AI QUADERNI

IOI


tutto il capitale, per accentrare tutti gli strumenti di produzione nelle mani dello Stato, vale a dire del proletariato stesso organizzato come classe dominante»12.

Vi è però, indubbiamente, nel Manifesto, una concezione “ristretta” dello Stato. E non poteva che essere così, per evidenti ragioni storiche: è lo Stato che gli autori hanno di fronte. Marx ed Engels ad esempio scrivono: «Il potere politico dello Stato moderno non è che un comitato, il quale amministra gli affari comuni di tutta quanta la classe borghese»13. Una frase divenuta celebre, nonostante la visione riduttiva e semplicistica della politica che mi sembra proponga. Già nel 18Brumaio, in realtà, è possibile trovare una visione ben più articolata e complessa14. Ma Gramsci andrà molto oltre. È solo con Gramsci, infatti, che il concetto di Stato subisce un effettivo allargamento. Non si tratta solo dell'addizione degli apparati del consenso e dell'egemonia ai tradizionali apparati coercitivi. Nella teoria gramsciana, Stato e società civile (al contrario di quanto sostenuto da Bobbio) formano un tutt'uno dialettico in cui nessun termine è in realtà ipostatizzabile come separato rispetto all'altro. La società civile non è più il «teatro di ogni storia», come per Marx. Fin dalla Critica della filosofia hegeliana del diritto pubblico (1843) Marx afferma che in Hegel il soggetto era lo Stato e il predicato la società civile, mentre nella realtà è vero il contrario15. Una posizione che sarà mantenuta ferma nel Marx maturo, a partire da^Ideologia tedesca (1846), dove compare la celebre frase sulla società civile «il vero focolare, il teatro di ogni storia»16, fino alla Prefazione del '59, dove Marx ribadisce, proprio ricordando il giovanile distacco da Hegel17, che «le forme dello Stato [...] hanno le loro radici [...] nei rapporti materiali dell'esistenza il cui complesso viene abbracciato da Hegel [...] sotto il termine di “società civile”》18. Si è già detto come vi siano anche in Marx letture più complesse di un rapporto che abbiamo visto posto in termini più ricchi e problematici. È una dicotomia - quella fra Stato e società civile - che Marx, nel momento in cui riconosce come propria della società borghese, critica, indicando la necessità del suo superamento. In definitiva, Marx privilegia la società civile nella sua lettura della realtà storico-sociale, ma la concezione dialettica che ancora lo lega a Hegel gli inibisce quella considerazione radicalmente “meccanicistica” di tale rapporto che sarà invece di tanto marxismo successivo. Tra struttura e sovrastruttura è senz'altro la struttura il “motore primo” dell'essere sociale, ma si tratta pur sempre solo di una metafora, alquanto infelice, che non esaurisce il modello interpretativo di Marx.

Gramsci registra (dietro l'apparenza di un ritorno a Hegel) una novità storica: la novità del rapporto tra economia e politica nel Novecento, l'allargamento dell'intervento statale nella sfera della produzione, l'opera di organizzazione e razionalizzazione con cui il politico si rapporta alla società e in qualche misura la “produce”. Fermo restando che tanto per Marx che per Gramsci sono le classi i soggetti del processo storico, tali processi mutano forma. E sono i processi che si impongono nelle società capitalistiche avanzate quelli che Gramsci coglie con particolare acume. Da qui un ripensamento profondo del ruolo del potere politico e statuale, tematizzato come centrale al pari di Lenin, ma a differenza di Lenin colto in tutta la sua pervasività, come solo la «ricognizione del terreno nazionale» in una società avanzata poteva permettere.

102


SENTIERI GRAMSCIANI

7.6

Contro la forma-merce
Altri punti del rapporto Marx-Engels-Gramsci meriterebbero di essere approfonditi come qui non è possibile fare: ad esempio il carattere più aperto della concezione della storia in Gramsci, il comunismo inteso come semplice possibilità e non come necessità; le ipotesi sul tendenziale deperimento dello Stato e della politica una volta scomparsa la società di classe.

Ho sottolineato più le differenze, che le contiguità, e le continuità, tra il Manifesto e i Quaderni. Torno a ripetere, però, che i secondi sono impensabili senza il primo. La tendenza recente a fare di Gramsci un teorico della democrazia (come principio politico diverso e per alcuni alternativo al socialismo), un autore dunque non impegnato a lottare contro il dominio della forma-merce, ma a superare o negare questa lotta, non trova fondamento nei testi gramsciani. Si può dire - se lo si crede - che la teoria gramsciana non sia più adeguata al mondo odierno, non che Gramsci abbia pensato e scritto cose che in realtà egli non pensò e non scrisse.

Note
1. Cfr. Q 7, Estratti dai Quaderni di traduzione, 2^^8.

2. Sulla presenza di Engels nei Quaderni, cfr. infra, CAP. 8.

3- Q, AC, 2390.

4. K. Marx, F. Engels, Manifesto del partito comunista, Editori Riuniti, Roma 1983(I ed. I947), p. 74..

5. Cfr. ivi, p. 58.

6. Ivi, p. 59.

7. Ivi, p. 65.

8. Cfr. supra, CAP. 3, pp. 49 ss.

9. Marx, Engels, Manifesto del partito comunista, cit., p. 66.

10. Secondo una variazione introdotta nel 1888: «a classe dirigente della nazione».

11. Ivi, pp. 73-4.

12. Ivi, p. 76.

13. Ivi, p. 56.

14. Cfr. C. N. Coutinho, Attualità e limiti del "Manifesto", in “Critica marxista”，5, 1998.

15. Cfr. Marx, Critica della filosofia hegeliana del dmtto pubblico, cit., p. 8.

16. Marx, Engels, Lideologia tedesca, cit., p. 26.

17. Sul complesso rapporto Marx-Hegel cfr. R. Finelli, Un parricidio mancato. Hegel e il giovane Marx, Bollati Boringhieri, Torino 2004 e la discussione che ha avuto il merito di sollevare: cfr. ad esempio “Critica marxista”，2-3, 2005, con contributi di C. Corradi, S. Petrucciani, M. Reale e G. Liguori.

18. Marx, Prefazione a Id., Per la critica delleconomia politica, cit., p. 298.

8

Engels.
La presenza nei Quaderni del carcere

8.1 Giudizi negativi
È noto come nel marxismo italiano sia più volte riaffiorata una corrente interpretativa che trova uno dei propri momenti di maggiore connotazione nella sottolineatura della distinzione tra Marx ed Engels e nel giudizio sostanzialmente negativo sull'attività teorica di quest'ultimo. Non voglio esaminare qui la questione nel suo complesso. Mi limiterò a richiamare solo un momento di tale tendenza interpretativa, per il modo singolare in cui al ripudio di Engels si giunge anche mediante l'apporto di alcuni brani dei Quaderni del carcere. Mi riferisco al libro di Lucio Colletti su Il marxismo e Hegel. Colletti - che, come è noto, certo non può essere definito intellettuale gramsciano o di formazione gramsciana1 -cita Gramsci per sostenere che «non bisogna identificare Engels e Marx»2 e per ricordarne il giudizio secondo il quale «l'origine di molti spropositi contenuti nel Saggio [di Bucharin] è da ricercare ne^Anti-Dühring»3.

È solo uno degli esempi possibili. Serve però a ricordare come almeno in certo marxismo a lungo largamente diffuso, in Italia e non solo, abbia avuto corso l'idea sia della netta distinzione tra Marx ed Engels, sia della divaricazione tra quest'ultimo e Gramsci. Vorrei cercare di analizzare se tale interpretazione del rapporto Engels-Gramsci sia confermata, e in che misura, dalla lettura dei Quaderni del carcere, sia pure limitatamente all'indagine di quanto e come Gramsci scriva su Engels.

Iniziamo col dire che non mancano, nei Quaderni, giudizi negativi su Engels, tendenti a distinguerne l'elaborazione da quella di Marx e anche a diversificarne e ridimensionarne la valenza. Il punto di partenza obbligatorio sotto questo aspetto è l'importante primo paragrafo del Quaderno 4, che compare sotto il titolo generale: Appunti di filosofia. Materialismo e idealismo. Scrive Gramsci:

Se si vuole studiare una concezione del mondo che non è stata mai dall'autore-pensato-re esposta sistematicamente [...] occorre seguire, prima di tutto, il processo di sviluppo intellettuale del pensatore, per ricostruirlo secondo gli elementi divenuti stabili e permanenti, cioè che sono stati realmente assunti dall'autore come pensiero proprio, diverso e superiore al “materiale” precedentemente studiato e per il quale egli può aver avuto, in certi momenti, simpatia [...]. Questa avvertenza è essenziale quando si tratta di un pensatore non sistematico, quando si tratta di una personalità nella quale l'attività teorica e l'attività pratica sono intrecciate indissolubilmente, di un intelletto pertanto in continua

104


SENTIERI GRAMSCIANI

creazione e in perpetuo movimento [...]. La ricerca del leit-motiv, del ritmo del pensiero, più importante delle singole citazioni staccate (Q 4, 1, 1, 419).

Sfuggiamo alla suggestione che questo brano contiene se applicato all'opera del suo stesso autore. È chiaro che Gramsci sta qui affrontando il nodo dello studio di Marx e l'enucleazione della sua filosofia, proponendone quasi, potremmo dire con Althusser, una “lettura sintomale”，tendente cioè a cogliere un pensiero non sempre esplicitato, sommerso, frammisto a materiale spurio. Il lavorio di Gramsci sulla filosofia di Marx inizia cioè dall'assunzione della non organicità, della non sistematicità del pensiero filosofico di quest'ultimo (che si contrappone implicitamente, dunque, al tentativo engelsiano di sistematicità, operato soprattutto con ^Anti-Dühring, su cui torneremo più avanti). Aggiunge subito dopo Gramsci: «fra le opere dello stesso autore, bisogna distinguere quelle che egli ha condotto a termine e ha pubblicato, da quelle inedite, perché, non compiute».

Rispetto all'opera di Marx, egli specifica, vanno distinte le opere che sono state «pubblicate sotto la responsabilità diretta dell'autore» da quelle che sono state pubblicate «da altri dopo la sua morte», per le quali occorrerebbe avere il «testo diplomatico», l'originale non rielaborato dal curatore. Già da questi cenni metodologici si può ipotizzare una certa “diffidenza” di Gramsci verso Engels. Nel corso della stessa nota, del resto, egli esplicita il problema:

Solo in seconda linea, nello studio di un pensiero originale e personale, viene il contributo di altre persone alla sua documentazione. Per Marx: Engels. Naturalmente non bisogna sottovalutare il contributo di Engels, ma non bisogna neanche identificare Engels con Marx, non bisogna pensare che tutto ciò che Engels attribuisce a Marx sia autentico in senso assoluto. È certo che Engels ha dato la prova di un disinteresse e di un'assenza di vanità personale unica nella storia della letteratura: non è menomamente da porre in dubbio la sua assoluta lealtà personale. Ma il fatto è che Engels non è Marx e che se si vuole conoscere Marx bisogna specialmente cercarlo nelle sue opere autentiche, pubblicate sotto la sua diretta [responsabilità] (Q 4, 1, 426).

Il contributo di Engels, dunque, non va sotto-valutato, ma non si può neanche attribuire a Marx ciò che è stato scritto da Engels. Anzi, nel testo C, di seconda stesura, del Quaderno 16dove, sotto il titolo Quistioni di metodo, viene ripreso, senza altre modifiche sostanziali4, il brano fin qui considerato, Gramsci aggiungerà che «l'affermazione dell'uno o dell'altro sull'accordo reciproco vale solo per l'argomento dato. Anche il fatto che uno ha scritto qualche capitolo per il libro scritto dall'altro [il riferimento sembra proprio aü'Anti-Dühring di Engels], non è una ragione perentoria perché tutto il libro sia considerato come risultato di un perfetto accordo» (Q 扬 2 /%).

La valutazione di Gramsci si inserisce in una corrente interpretativa che egli ha presente e che esplicita, ma da cui in qualche modo prende le distanze più di quanto possa sembrare a una prima lettura. Nella nota del Quaderno 4 che stiamo esaminando, infatti, Gramsci prosegue citando sia il libro di Rodolfo Mondolfo, Il materialismo storico in Federico Engels (1912), sia uno sprezzante giudizio di Sorel (contenuto in una lettera a Croce)5 per cui non varrebbe la pena di studiare Engels, vista la sua presunta «scarsa capacità di pensiero originale». Gramsci riconosce come sia necessario indagare le differenze tra Marx ed Engels e lamenta che ciò, a livello scientifico, non sia stato fatto, tranne che da Mondolfo. Perciò il libro di quest'ultimo gli appare «molto utile» ma, aggiunge Gramsci, «a parte il suo valore intrinseco che ora non ricordo». Sappiamo che Gramsci in carcere richiese il testo di Mondolfo nel 1929 e nel 1932 (Q AC, 262^), ma che non lo ebbe6. (Il brano su cui ci siamo soffermati è databile nei primi mesi del I93O, mentre la sua riscrittura in seconda stesura, nel Quaderno 16, è del 1933.) Gramsci, dunque, sembra non pronunciarsi nel merito del libro di Mondolfo, anche perché non ha modo di controllarne le tesi (che non ricordava bene) con una nuova lettura. E, d'altra parte, non concorda col giudizio di Sorel sopra ricordato, in quanto, in netta contrapposizione a quest'ultimo, afferma esplicitamente, come si è visto, che «non bisogna sottovalutare il contributo di Engels».

Il secondo luogo dove, nei Quaderni, è possibile rintracciare un giudizio negativo su Engels è un passo della nota del Quaderno 11 intitolata La oggettività del mondo esterno. In essa, dopo aver esaminato criticamente le posizioni di Lukacs, interpretandone l'idealismo come forma di reazione «alle teorie barocche del Saggio popolare» di Bucharin, Gramsci scrive: «È certo che in Engels (Antidühring) si ritrovano molti spunti che possono portare alle deviazioni del Saggio. Si dimentica che Engels, nonostante che vi abbia lavorato a lungo, ha lasciato scarsi materiali sull'opera promessa per dimostrare la dialettica legge cosmica e si esagera nell'affermare l'identità di pensiero tra i due fondatori della filosofia della praxis» (Q 马 34 1449).

Come ha osservato Valentino Gerratana, per Gramsci «non è senza significato che Engels non si sia mai deciso a dare una forma definita ai materiali frammentari raccolti per quel lavoro sulla Dialettica della natura, che avrebbe dovuto sviluppare uno dei temi centrali dell'Anti-Dühring»7. Gramsci, cioè, nel momento in cui considera negativamente le tendenze “metafisiche” presenti nell'elaborazione engelsiana, nota come esse non abbiano sortito i risultati ipotizzati, insinuando il dubbio che il fallimento del tentativo di fornire una dimostrazione compiuta di come le leggi della dialettica abbraccino anche il mondo naturale fosse dovuto a un ripensamento dello stesso Engels, bloccatosi in corso d'opera per la non dimostrabilità dei suoi assunti di partenza. È questo, dice Gramsci, che «si dimentica»: Bucharin ha continuato sulla strada che in qualche modo Engels stesso aveva capito essere impercorribile.

In un testo B del Quaderno 15, intitolato Introduzione allo studio della filosofia, troviamo un altro passo critico verso YAnti-Dühring, ancora una volta in relazione al Manuale di Bucharin: «L'origine di molti spropositi contenuti nel Saggio è da ricercarsi neWAntidühring e nel tentativo, troppo esteriore e formale, di elaborare un sistema di concetti, intorno al nucleo originario della filosofia della praxis, che soddisfacesse il bisogno scolastico di compiutezza» (Q 写 31, ij86). Qui è evidente la presa di distanze di Gramsci da Engels. Essa rientra nella diffidenza più generale verso quel «bisogno scolastico di compiutezza», di si-

106


SENTIERI GRAMSCIANI

stematicità, che Gramsci, come si è già visto nel Quaderno 4, certo non vede in Marx; e che, inoltre, potremmo dire anche guardando ai Quaderni, gli è profondamente estraneo. Non è certo un caso il fatto che quest'ultimo brano gramsciano esaminato, al pari di quello precedente (Q 马 34), non sia stato inserito nella prima edizione tematica dei Quaderni, curata da Togliatti e Platone. Il “riguardo^ in tal modo usato verso Engels era in realtà dettato probabilmente dall'intenzione di non urtare la suscettibilità dei sovietici, il cui Diamat aveva nel-XAnti-Dühring e nella Dialettica della natura due importanti punti di riferimento8. La quale cosa non inficia - è bene sottolinearlo - il senso e l'importanza dell'operazione culturale condotta da Togliatti con la pubblicazione dei Quaderni, mediante la quale si permise al marxismo italiano del secondo dopoguerra di sganciarsi dal marxismo-leninismo sovietico e si contribuì in modo decisivo a fondare la positiva diversità del Partito comunista italiano9.

Se ci fermassimo a questo punto, il giudizio proprio di tanta parte del marxismo occidentale in generale e italiano in particolare, potrebbe anche sembrare confermato: da una parte quello che tanti interpreti hanno letto come T“hegelo-marxismo” di Gramsci, dall'altra il marxismo positivistico e deterministico di Engels, di cui si nutrirono i teorici e i dirigenti più illustri della Seconda Internazionale. Fermo restando che Gramsci nei Quaderni intese opporsi radicalmente alle versioni del marxismo che avevano preso origine dal positivismo e di cui il Manuale di Bucharin rappresentava l'ultimo frutto, sarà interessante esaminare come in molti luoghi degli stessi Quaderni Gramsci si rifaccia proprio ad Engels e ne usi molteplici e non secondarie argomentazioni per sostenere la sua battaglia e per puntellare la sua ricognizione teorico-filosofica.

8.2

Anti-Dühring

Occorre innanzitutto notare come Gramsci sia debitore a Engels di una formula destinata a lasciare il segno, quella dell'Anti-Croce. Scrive Gramsci nel Quaderno 8, ancora sotto il titolo Introduzione allo studio della filosofia: «Sono da rivedere e da criticare tutte le teorie storicistiche di carattere speculativo. Da questo punto di vista bisognerebbe scrivere un nuovo Antidühring, che potrebbe essere un Anticroce, poiché in esso potrebbe riassumersi non solo la polemica contro la filosofia speculativa, ma anche, implicitamente, quella contro il positivismo e le teorie meccanicistiche, deteriorazione della filosofia della praxis» (Q 8, 23^, 1088).

L'idea di un Anti-Croce viene probabilmente a Gramsci da Antonio Labriola, che nel suo Discorrendo di socialismo e filosofia aveva sostenuto che occorreva prendere esempio dal libro di Engels per scrivere «gli altri anti-x occorrenti a combattere ogni altra qualche cosa, che imbarazzi o inficii il sociali-smo»【°. Gramsci delinea con l'indicazione dell'Anti-Croce un duplice fronte teorico: da una parte contro lo storicismo speculativo, dall'altra contro il positivismo e il meccanicismo, che inquinano e deteriorano la stessa filosofia della prassi, ovvero che «imbarazzano e inficiano il socialismo», secondo le parole di Labriola. Il riferimento all’Anti-Croce viene ripetuto in un testo B del Quaderno io, da cui ricaviamo anche un indiretto apprezzamento per il libro di Engels. Scrive Gramsci: «Un lavoro di tal genere, un Anti-Croce che nell'atmosfera culturale moderna potesse avere il significato e l'importanza che ha avuto l’Anti-Dühring per la generazione precedente la guerra mondiale, varrebbe la pena che un intero gruppo di uomini ci dedicasse dieci anni di attività» (Q io I ii, 1234). In questa formulazione, il libro di Engels appare - come già era apparso a molti marxisti della Seconda e della Terza Internazionale - un'opera fondamentale per la riaffermazione del marxismo contro le deviazioni, quelle neoidealistiche come quelle deterministiche alla Dühring o alla Bucharin. Il quadro del rapporto Gramsci-Engels, e in particolare Gramsci-Anti-Dübring, si complica. Cerchiamo di capire perché esaminando nel concreto i riferimenti che Gramsci effettua al libro di Engels. Un primo riferimento positivo a^Anti-Dühring si trova già nel Quaderno i, nella stessa nota 153 dove fa anche per la prima volta la sua comparsa il “Materialismo storico” o Manuale popolare di sociologia di Bucharin. In relazione a quest'ultimo, Gramsci ricorda «la giustissima osservazione di Engels che anche i “modi” del pensare sono elementi acquisiti e non innati, il cui possesso corrisponde a una qualifica professionale» (Q i,工务 735). Il rimando è alla Prefazione del 1885 aWAnti-Dühring. Lo stesso passo è ripreso nel Quaderno 4, paragrafo 18, dove si chiarisce che Gramsci, non disponendo dell'originale, cita in realtà una parafrasi che di Engels fa Benedetto Croce in Materialismo storico ed economia marxistica. La frase di Croce riportata da Gramsci è la seguente: «L’Engels ha detto [...] che l'arte di operare coi concetti non è alcunché d'innato o di dato nella coscienza comune, ma è un lavoro tecnico del pensiero, che ha una lunga storia, né più né meno della ricerca sperimentale delle scienze naturali»11.

La frase di Engels suona un po' diversa12■: manca in Engels l'espressione «lavoro tecnico del pensiero». Comunque Gramsci - ripetendo più volte nei Quaderni la citazione o il richiamo all'espressione engelsiana in questione13, e collegandola alla questione di cosa nel materialismo storico possa sopravvivere della logica formale14 - intende sollevare la questione centrale di una nuova cultura e di un nuovo ceto intellettuale diverso e opposto al «blocco intellettuale tradi-zionale»15. Riprendendo nel Quaderno i6 la nota del Quaderno i da cui siamo partiti, pur senza più citare Engels, Gramsci torna a ricordare «la giustissima osservazione che anche i modi di pensare sono elementi acquisiti e non innati», aggiungendo poi: «Lo studio della “vecchia logica formale” è ormai caduto in discredito e in parte a ragione. Ma il problema di far fare il tirocinio della logica formale come controllo della faciloneria dimostrativa dell'oratoria si ripresenta non appena si pone il problema fondamentale di creare una nuova cultura su una base sociale nuova, che non ha tradizioni come la vecchia classe di intellettuali» (Q i6, 2i, i切).

Ecco dunque perché il richiamo alla questione engelsiana della “tecnica del pensare” torna ripetutamente in Gramsci, collegata all'analisi del Manuale di Bucharin: perché il pubblico cui questo è rivolto, la nuova classe che sta cercando di formare i suoi propri intellettuali, mancando di quel «tirocinio della lo-

108


SENTIERI GRAMSCIANI

gica» che gli intellettuali borghesi fanno naturalmente, è indifeso di fronte alla rozza retorica oratoria del Saggio buchariniano. Ciò vale soprattutto per gli «operai di città», che Gramsci paragona agli antichi greci che si facevano «abbagliare da sofismi» e da «argomenti di una qualche apparenza brillante che chiudono momentaneamente la bocca dell'avversario e lasciano sbalordito l'ascoltatore» (Q ió, 2i, i88p).

Un secondo tema sul quale Gramsci chiama in causa YAnti-Dübring è quello, ancora più rilevante, delToggettività del reale. Il brano di Engels citato, tratto dal capitolo IV della prima sezione, è il seguente: «L'unità reale del mondo consiste nella sua materialità, e questa è dimostrata [...] da uno sviluppo lungo e laborioso della filosofia e delle scienze naturali»16.

Tra le diverse note in cui Gramsci cita o accenna a questo passo, mi sembra che quella più esplicita ai fini del nostro discorso sia la nota 17 del Quaderno ii, intitolata La così detta realtà del mondo esterno, in cui prendendo le mosse dal Congresso di storia delle scienze svoltosi a Londra nel giugno-luglio 1931 e dall'intervento ivi svolto da Bucharin, Gramsci scrive: «L'appunto che si deve fare al Saggio popolare è di avere presentato la concezione soggettivistica così come essa appare dalla critica del senso comune e di avere accolto la concezione della realtà oggettiva del mondo esterno nella sua forma più triviale e acritica» (Q 马 电 i4i对.Più avanti nella stessa nota Gramsci si chiede: «Pare che possa esistere una oggettività extrastorica ed extraumana? Ma chi giudicherà di tale oggettività? Chi potrà mettersi da questa specie di “punto di vista del cosmo in sé” e che cosa significherà un tal punto di vista?».

Negando, in polemica con il positivismo, il dualismo uomo-natura, Gramsci a questo punto cita XAnti-Dübring scrivendo: «La formulazione di Engels che “l'unità del mondo consiste nella sua materialità dimostrata... dal lungo e laborioso sviluppo della filosofia e delle scienze naturali” contiene appunto il germe della concezione giusta, perché si ricorre alla storia e all'uomo per dimostrare la realtà oggettiva. Oggettivo significa sempre “umanamente oggettivo”》(Q ii, ij, i4i§.

Appoggiandosi dunque a Engels, e anche forzandone la lettura, Gramsci si attesta su una posizione originale, ma non isolata nello stesso dibattito epistemologico contemporaneo17. È interessante notare come Gramsci, in un altro dei paragrafi in cui richiama questo stesso passo di Engels, polemizzi anche con Lukacs, reo di cadere per lui in una forma di idealismo, poiché affermerebbe che «si può parlare di dialettica solo per la storia degli uomini e non per la natura» (Q 马 34 i44p). Viene così evocata anche l'altra opera di Engels particolarmente controversa, cui si è già fatto cenno, la Dialettica della natura, pubblicata per la prima volta in russo e tedesco nel 1925, e dunque probabilmente non direttamente conosciuta da Gramsci, ma in realtà iniziata nel 1858 e di cui lo stesso Engels aveva più volte in vari modi indirettamente dato notizia, anche nella Prefazione alla seconda edizione de^Anti-Dühring^3. Uno dei temi centrali della Dialettica della natura, la dialettica qualità-quantità, è presente anche nella prima sezione deWAnti-Dühring: ad essa è dedicato il capitolo XII. Su questo tema Gramsci torna più volte. Scrive ad esempio nel Quaderno 4: «Nel Saggio popolare si dice [...] che ogni società è qualcosa di più che la mera somma dei suoi componenti. L’osservazione avrebbe dovuto essere collegata con l'altra di Engels che la quantità diventa qualità» (Q 4, 3% 451). Anche a proposito di questo punto, il referente polemico di Gramsci resta soprattutto Bucharin, il cui pensiero è per l'autore dei Quaderni meccanicistico, evoluzionistico, non dialettico19. Di contro, il rimando a Engels ne evidenzia uno dei momenti di maggiore rivalutazione della dialettica hegeliana.

Un ultimo riferimento di Gramsci aWAnti-Dühring è relativo al passaggio «dal regno della necessità al regno della libertà»". Anche in questo caso il richiamo torna più volte21, per di più collegato alla tesi gramsciana della transitorietà dello stesso marxismo, inteso come “storicismo assoluto”. Scrive Gramsci: «Come filosofia il materialismo storico afferma teoricamente che ogni “verità” creduta eterna e assoluta ha origini pratiche e ha rappresentato o rappresenta un valore provvisorio. Ma il difficile è far comprendere “praticamente” questa interpretazione per ciò che riguarda il materialismo storico stesso. Questa interpretazione è adombrata da Engels dove parla di passaggio dal regno della necessità al regno della libertà» (Q 4, 40, 46$). Un domani, dunque, finita la “preistoria dell’umanità”，è ipotizzabile una società senza contraddizioni e dunque il venir meno del materialismo storico, la teoria che di queste contraddizioni rappresenta per Gramsci il grado più alto di coscienza. È, questo del passaggio al “regno della libertà”, uno dei tratti del marxismo più lontani dall’esperienza e dalla capacità immaginativa del presente. Resta il fatto che anche su questo punto Gramsci si colloca in pieno nel solco della tradizione marxista e cita Engels a conferma del suo ragionamento.

"3 Antideterminismo di Engels
Ma il ricorso ad Engels, nei Quaderni del carcere, non si limita aWAnti-Dühring. Particolarmente citate sono anche due lettere del pensatore tedesco, del 1890 e del 1894. Esse riguardano il rapporto struttura-sovrastruttura, che Gramsci definisce «il problema cruciale del materialismo storico» (Q 4 3& 455). Scrive Gramsci che è da ricordare «l’affermazione di Engels che l’economia solo in “ultima analisi” è la molla della storia (nelle due lettere sulla filosofia della praxis pubblicate anche in italiano) da collegare direttamente al passo della prefazione della Critica dell'economia politica, dove si dice che gli uomini diventano consapevoli dei conflitti che si verificano nel mondo economico sul terreno delle ideologie» (Q 13, 18, 158p).

Le lettere di Engels cui Gramsci più volte fa riferimento22, pubblicate sulla rivista “Der Sozialistische Akademiker” e citate anche da Croce23, sono quella a Joseph Bloch del 21 settembre 189024 e quella a W. Borgius del 25 gennaio 189425. In esse Engels critica le interpretazioni meccanicistiche ed economicistiche cui il marxismo aveva dato vita, pronunciando anche una coraggiosa autocritica: «Del fatto che da parte dei più giovani si attribuisca talvolta al lato economico più rilevanza di quanto convenga siamo in parte responsabili anche Marx ed io. Di fronte agli avversari dovevamo accentuare il principio fondamentale, che essi negavano, e non sempre c’era il tempo, il luogo e l’occasione di riconoscere

HO


SENTIERI GRAMSCIANI

quel che spettava agli altri fattori che entrano nell'azione reciproca»2^. Era così potuto accadere che dall'iniziale convinzione secondo cui «la produzione e riproduzione della vita reale è nella storia il momento in ultima istanza determinante» si era passati a credere che il momento economico fosse «l'unico determinante», il che, affermava Engels, trasformava quel principio «in una frase fatta insignificante, astratta e assurda». In realtà, per Engels, vi è «un'azione reciproca di tutti questi momenti [economici, politici, giuridici, filosofici, religiosi], in cui alla fine il momento economico si impone come fattore necessario attraverso un'enorme quantità di fatti casuali»27. Non è difficile vedere come l'anti-determinista Gramsci sia vicino a queste affermazioni engelsiane nella sua battaglia contro Bucharin come contro tanto marxismo della Seconda Internazionale. Questo passaggio engelsiano è nei Quaderni assolutamente fondamentale e non a caso è collegato da Gramsci alla Prefazione del '59 alla Critica dell'economia politica, il testo di Marx sul quale Gramsci, con la sua personale interpretazione, costruisce il suo discorso filosofico sul marxismo.

Molti altri sono i passaggi nei quali Gramsci ricorre a brani tratti dalle opere engelsiane, spesso citati in appoggio al suo ragionare critico sulle tesi di Bucharin o anche di Croce, e in merito agli argomenti più disparati: da cosa significhi “scientifico” (Q 6, 180, 826： in polemica con Turati) alle questioni riguardanti l'arte e la letteratura, in particolare Balzac28; dal rapporto tra la critica dell'economia politica e le teorie economiche “borghesi” (Q 10II, 20, 7257) ai caratteri della “rivoluzione italiana”29 e così via. Gramsci fa più volte riferimento a un'altra opera di Engels, Ludovico Feuerbach e il punto di approdo della filosofia classica tedesca. Questo scritto viene richiamato sia in relazione alla proposizione hegeliana «tutto ciò che è razionale è reale» (Q 8, 279, 7079; Q 马 i8, 1416), ancora in polemica col Saggio popolare; sia in merito al rapporto tra teoria e prassi (Q io II, 31 1269), in polemica con Croce, o al problema contiguo rappresentato dalla tesi del movimento operaio tedesco come «erede della filosofia classica tedesca» (Q io II, io, 1248e Q ii, 49, 1471).

Non è possibile soffermarsi su tutti questi argomenti. Resta l'impressione di un ricorso ad Engels, da parte di Gramsci, non filtrato da una preoccupazione generale che sarebbe stata riservata a un autore ritenuto “inaffidabile”. Non vi è in Gramsci alcun atteggiamento unilaterale o manicheo verso Engels, come una lettura frettolosa, basata sulla contrapposizione fra “marxismo occidentale” e marxismo economicistico e deterministico, ha a volte portato a credere. Engels, per Gramsci, è uno dei «fondatori della filosofia della praxis», come egli ripetutamente si esprime, e alle sue opere, come ho qui cercato di mostrare, fa largamente ricorso, in particolare nella polemica contro Bucharin, dunque contro una concezione, questa sì scolastica e riduttiva, del marxismo.

Resta vero che su Engels, come si è visto, Gramsci fa scendere anche un'ombra di non poco conto, quella derivante dall'ipotesi per cui all'«origine di molti spropositi contenuti nel Saggio» vi sarebbe YAnti-Dühring. Ma la contraddizione, a questo proposito, più che in Gramsci, è forse da doversi ricercare nel libro di Engels. Da una parte questi infatti critica l'enciclopedismo di Dühring, dall'altra finisce per seguirlo sul suo stesso terreno30; da una parte ha cura di avvertire, nella Prefazione, di non aver avuto «il fine di contrapporre un altro sistema al “sistema” di Dühring»31, dall'altra dà vita a un'opera che fu intesa proprio come la proposta di un sistema compiuto. È a questa incongruenza di Engels che Gramsci rivolge la sua critica ed è forse soprattutto in merito ad essa che egli avanza la sua richiesta di non confondere il pensiero di Marx con quello del suo amico e compagno di studi e di lotta.

Per il resto, negando la negazione che di Hegel aveva fatto Dühring, Engels “riabilitava” il filosofo di Stoccarda, con il quale, come è noto, anche Gramsci in carcere instaura un confronto proficuo. Di fatto, di fronte alla marea montante del positivismo, Engels e Marx concordavano pienamente sulla necessità di difendere Hegel da chi voleva trattarlo come un “cane morto”3% Engels, insomma, rimane saldamente per Gramsci uno dei due «fondatori della filosofia della praxis», e il fatto che questa espressione non sia dovuta solo a mera ripetizione di una formula retorica ormai consolidata nella storia del movimento operaio è dimostrato dal ricorso che Gramsci fa agli scritti engelsiani su alcune questioni cruciali della sua elaborazione. Prima di tutto la battaglia antideterministica, che è uno dei punti centrali dei Quaderni.

Tralascio qui l'approfondimento di un altro tema di grande interesse: il complesso rapporto tra l'elaborazione gramsciana sul passaggio dalla «guerra manovrata» alla «guerra di posizione» e l'indicazione engelsiana - contenuta nel-YIntroduzione del 1895 a Le lotte di classe in Francia di Marx - per cui l'esercito proletario non doveva più proporsi di «conseguire la vittoria con una sola grande battaglia», ma «progredire, lentamente, di posizione in posizione, con una lotta dura e tenace», poiché impossibile era «conquistare la trasformazione sociale del 1848 con un semplice colpo di sorpresa»33. E la questione è complessa perché questo passo fu letto in chiave gradualista e riformista, mentre la gramsciana “guerra di posizione” ha valenze diverse: Gramsci ridefinisce il concetto di rivoluzione, non lo aborre. La stessa cosa si può dire di Engels.

In ogni caso non si tratta di inventare una particolare sintonia tra Engels e Gramsci. Ma resta vero che vanno evitati giudizi semplicistici in merito alla considerazione gramsciana di Engels, poiché quest'ultimo fu per l'autore dei Quaderni non solo colui che diede «prova di un disinteresse e di un'assenza di vanità personale unica nella storia della letteratura», ma anche un referente teorico importante il cui contributo Gramsci utilizzò per costruire il suo marxismo.

Note
1. Sulla formazione marxista di Colletti e sul rapporto con Gramsci cfr. la sua Intervista politico-filosofica, Laterza, Roma-Bari 1974, pp. 5 ss.

2. L. Colletti, Il marxismo e Hegel, I: Sui «Quaderni filosofia» di Lenin, Laterza, RomaBari 19765(I ed. 1969, ma per questa prima parte 1958), p. 97.

3. Ivi, p. iio. Sulle due citazioni tratte da Gramsci torneremo più avanti.

4. Tranne quella terminologico-concettuale, per cui Marx ed Engels divengono «i due fondatori della filosofia della praxis». Sulla problematizzazione della trasformazione, nei Quaderni, del marxismo in filosofia della praxis, cfr. M. Ciliberto, La fabbrica dei Quaderni, in Id., Filosofia e politica nel Novecento italiano. Da Labriola a «Società», De Donato, Bari 1982, pp. 272 ss.

112                           SENTIERI GRAMSCIANI

5. Sul libro di Mondolfo e la lettera di Sorel a Croce cfr. Q, AC, 2624.

6. Cfr. Gramsci, Lettere dal carcere, cit., pp. 248 e 560.

7. V Gerratana, Introduzione a F. Engels, Anti-Dühring, Editori Riuniti, Roma 19853, p. XIX.

8. Cfr. G. Labica, Dopo il ma^rxismo-leninismo, Edizioni Associate, Roma 1991, pp. 151 ss.

9. Cfr. infra, CAP. 10. Su questo mi si consenta anche il rinvio al mio Gramsci conteso. Storia di un dibattito 1922-1996, Editori Riuniti, Roma 1996, pp. 28 ss.

10. A. Labriola, Discorrendo di socialismo e filosofia,讯 Id., Scritti filosofici e politici, a cura di F Sbarberi, II, Einaudi, Torino 1973, p. 697.

11. B. Croce, Materialismo stormo ed economia marxistica, Laterza, Roma-Bari 1968, p. 30.

12. «L’arte di operare con dei concetti non è innata e neppure è acquisita con la coscienza comune di tutti i giorni, ma richiede invece un pensiero reale e questo pensiero ha una lunga storia sperimentale» (Engels, Anti-Dühring, cit., p. 12).

13. Oltre che in Q 1,砺 135 e nel rispettivo testo C (Q 16, 21, 1892), nonché in Q 4, 18, 439 e nel relativo testo C (Q 11, 44, 1462), Gramsci fa riferimento a questo passo di Engels in Q 7, 5, 856e nel rispettivo testo C (Q 11, 21, 1420).

14. «Per me non si tratta del fatto della maggiore o minore originalità dell'affermazione di Engels, ma della sua importanza e del posto che occupa nel materialismo storico. Mi pare che ad essa occorra richiamarsi per intendere ciò che vuol dire Engels quando scrive che dopo Marx della vecchia filosofìa rimane, tra l'altro, la logica formale» (Q 4, 18, 439).

15. È stato notato come Gramsci probabilmente apprezzasse, nell'Anti-Dühring, anche la difesa della categoria di contraddizione oggettiva. Cfr. D. Losurdo, Gramsci, Gentile, Marx e la filosofia della prassi, in B. Muscatello (a cura di), Gramsci e il marxismo contemporaneo, Editori Riuniti, Roma i990, p. 96.

16. Engels, Anti-Dühring, cit., p. 42. Il brano è citato da Gramsci con sufficiente esattezza. Poiché il libro non risulta essere stato posseduto da Gramsci in carcere, anche questa citazione deve essere indiretta, presa da altra fonte, che però non è stata identificata.

17. Cfr. su questi temi D. Boothman, Scienza e traducibilità nei "Quaderni" di Gramsci, in “Critica marxista”，2, 1995.

18. Cfr. Engels, Anti-Dühring, cit., p. 9.

19. Cfr. N. Bobbio, Gramsci e la dialettica [1958], in Id., Saggi su Gramsci, cit.

20. Engels, Anti-Dühring, cit., p. 273. L'espressione di Engels è anche in Levoluzione del socialismo dall>utopia alla scienza, opuscolo tratto da]^Anti-Dühring.

21. Cfr. Q 4, 40, 465-6e Q 4 45, 471, ripresi in Q 11, 62, 1487； Q 15 28, 1783; Q 8, 190, 1056.

22. Cfr. Q 4, 26, 445, ripreso in Q n, 31, 1445； Q 4 38, 462, ripreso in Q 13, 18, 1592.

23. Cfr. Croce, Materialismo storico ed economia marxistica, cit., p. ii.

24. Cfr. F. Engels, Engels a Joseph Bloch a Königsberg, in K. Marx, F Engels, Opere complete, XLVIII, Editori Riuniti, Roma i983, p. 49i.

25. Cfr. F Engels, Engels a W. Borgius a Breslavia, in K. Marx, F Engels, Opere complete, L, Editori Riuniti, Roma i977, p. 227. Nei Quaderni, e nelle Lettere, Gramsci fa riferimento anche a una lettera analoga, per l'argomento che ci interessa, quella di Engels a Conrad Schmidt a Berlino, del 5 agosto i890 (in Marx, Engels, Opere complete, XLVIII, cit., p. 465).

26. Cfr. Engels, Engels a Joseph Bloch a Königsberg, cit., p. 494.

27. Ivi, p. 492.

28. Cfr. Q 8, 230, 1085; Q u, 19, 1417； Q 14 4L 1697.

29. Cfr. Q 9, 97, 1160-； Q a, 44 1804； Q16, 16, 1884.

30. Cfr. Gerratana, Introduzione, cit., p. XX.

31. Engels, Anti-Dühring, cit., p. 4.

32. Cfr. ad esempio la lettera Marx a Engels a Manchester, del 7 luglio i866 in K. Marx, F. Engels, Opere complete, XLII, Editori Riuniti, Roma i974, p. 257.

33. F Engels, Introduzione alla prima ristampa, in K. Marx, Le lotte di classe in Francia, Editori Riuniti, Roma 1973, p. 6i. Cfr. su questi temi anche J. Texier, Révolution et démocratie chez Marx et Engels, Presses Universitaires de France, Paris 1988.

9

Labriola. Il ruolo dell’ideologia
9.1 Labriola e Gramsci
Il rapporto tra Gramsci e Labriola è stato oggetto di giudizi diversi e a volte contrapposti. A partire dal primo lettore, commentatore e diffusore degli scritti gramsciani, Palmiro Togliatti, non esente sull'argomento da alcune oscillazioni. Si prenda, ad esempio, un intervento del 1945 in polemica con Ernesto Buo-naiuti, che aveva bollato come «non marxista» il metodo di Gramsci, quale veniva allora pian piano conosciuto grazie alla ristampa di Alcuni temi della qui-stione meridionale, nonché alla pubblicazione dei brani di Lettere e Quaderni che proprio Togliatti andava anticipando nella sua “Rinascita”. A Gramsci, Buo-naiuti aveva contrapposto proprio Antonio Labriola, a suo dire molto più marxista dell'autore sardo. Del resto, il pensatore cattolico-modernista di Labriola era stato allievo all'Università di Roma, e non dispiace pensare che serbasse, se non un giudizio, almeno un ricordo positivo dell'antico maestro e della sua dottrina. Evidentemente urtato, e politicamente preoccupato, dalla contrapposizione che suonava a tutto sfavore di Gramsci, implicitamente dipinto come un “idealista”， quasi ad anticipare il noto giudizio del Croce recensore delle Lettere nel 19471, Togliatti replicava a Buonaiuti: «Gli studiosi del marxismo riconoscono proprio nel Labriola una tendenza a certa interpretazione unilaterale, limitata e in fondo fatalistica delle dottrine del socialismo scientifico. È questa tendenza che condusse Antonio Labriola a sbagliare profondamente, per esempio, nel giudizio del colonialismo italiano e, più in generale, rese poco feconda la sua azione di teorico del socialismo in Italia»2.

Un giudizio forse ingeneroso, calco abbastanza fedele di un passo gramsciano dei Quaderni del carcere, dove l'autore faceva scaturire dai limiti delle posizioni labriolane sulla politica coloniale nella nota intervista del 19023, e dall'altrettanto noto aneddoto dell'“educazione del papuano” riferito da Croce4, un giudizio anche teorico, tacciando il pensiero di Labriola di «un meccanicismo abbastanza empirico» (Q & 2oo, 1061)5. Un giudizio duro, inserito tuttavia in una polemica - la prima delle infinite su Gramsci nel dopoguerra - che tendeva a spiegare come il marxismo non fosse quella teoria deterministica ed economicistica a cui i suoi avversari volevano ridurlo. Proseguiva, infatti, Togliatti:

Antonio Gramsci, che del Labriola fu studioso attento ed allievo nel vero significato di questa parola, corresse questa errata tendenza. Il marxista non riduce e non può ridurre

SENTIERI GRAMSCIANI

l’analisi dei fatti storici e politici a mettere in luce un semplice rapporto di causa ed effetto tra una situazione economica e una situazione politico-sociale. Così intesero il marxismo, da noi, gli orecchianti, ignari che per un marxista lo stesso rapporto di causalità è qualcosa di molto complicato ed implica azione e reazione, interdipendenza e contrasto6.

Un giudizio in qualche modo anche larvatamente contraddittorio, poiché dipinge Gramsci come allievo di un marxista “fatalista”，che l'allievo stesso dovrà e saprà correggere. Senza dire di quella schiera di “orecchianti” a cui, nel brano citato, anche Labriola finisce per essere oggettivamente accomunato, e che forse riecheggia un'antica affermazione di Trockij, che aveva anch'egli espresso un giudizio in qualche modo contraddittorio su Labriola, da una parte elogiato come vero esperto di dialettica materialistica, dall'altra bollato come affetto da «dilettantismo brillante»7.

Un giudizio, quello di Togliatti, si diceva, forse ingeneroso. Che dopo pochi anni, nel 1954, celebrando il primo mezzo secolo dalla morte del Cassinate, al quale rendeva omaggio con un lungo saggio, peraltro interrotto senza essere concluso8, il segretario del PCI corresse profondamente, arrivando tra l'altro ad affermare che lo stesso Gramsci era stato «il più grande allievo e continuatore del Labriola»9, rafforzando dunque il giudizio già positivo pure presente nel '45. “Continuatore”： espressione che indicava un rapporto forte e privo di ulteriori specificazioni negative. Soprattutto se si pensa che l'affermazione togliattiana del 1954 rientrava nel quadro di un'operazione politico-culturale tendente alla costruzione di una tradizione di pensiero democratico-socialista che, come è noto, Togliatti, estrapolando ed estendendo alcune affermazioni gramsciane, vedeva iniziata da Francesco De Sanctis, continuata appunto da Labriola, culminata infine in Gramsci, nei giovani dell'“Ordine Nuovo”，nei Quaderni del carcere e infine in quell'“intellettuale collettivo” rappresentato dal “partito nuovo” che egli stesso aveva creato al rientro dall'URSS10. Una lettura fortemente “continuista^, dunque, invero poco convincente, come ebbe a sottolineare Cesare Luporini. Per il quale non vi era stato uno «sviluppo lineare» nel marxismo italiano tra i due secoli e, tanto più, tra i due autori, Labriola e Gramsci. «Ci fu al contrario - affermava Luporini - una profonda frattura» o, quantomeno, «una discontinuità ed una interruzione»11.

È lo stesso Gramsci, nei Quaderni del carcere, del resto, a interrogarsi sulla «scarsa fortuna» di Labriola e della «sua impostazione del problema filosofico» (Q 马 7% 珈沪,giudizio nel quale già è implicita interruzione e discontinuità. Una «impostazione», quella labriolana, aggiunge Gramsci, che andrebbe rimessa «in circolazione» (Q 11, 70,与尻 in relazione esplicita con la tematica centrale dell'egemonia13. Nei Quaderni, dunque, vi è indubbiamente una riscoperta e un utilizzo del filosofo di Cassino. E l'influenza di Labriola sul Gramsci più maturo è stata del resto richiamata da tempo14. Meno presente sembra Labriola nel panorama culturale del Gramsci più giovane, quello degli anni torinesi della formazione e del primo incontro col marxismo, tanto che Valentino Gerratana poteva scrivere, già nel 1963, che «nello sviluppo della personalità di Gramsci, nel periodo giovanile, come nell'esperienza dell’Ordine Nuovo e nel primo periodo di formazione del partito comunista, non pare di poter ravvisare una influenza rilevante dell'insegnamento di Labriola»15, anche se non vi è dubbio - aggiungeva l'autore - che Gramsci giovane avesse letto e studiato almeno le opere maggiori del Labriola marxista.

Se queste considerazioni sono a mio avviso condivisibili, vi è però un episodio non secondario e non trascurabile di incontro del giovane Gramsci con Labriola che è rappresentato dall’interpretazione della teoria delle ideologie di Marx ed Engels avanzata dal Cassinate. Il 5 gennaio 1918, infatti, Gramsci pubblica sul “Grido del Popolo” il terzo capitolo del secondo saggio, Del materialismo storico, intitolandolo Le ideologie nel divenire storico. Secondo Leonardo Paggi, questo incontro col marxismo di Labriola segna addirittura «l'ingresso del concetto di ideologia nel pensiero di Gramsci»16. Non è un fatto di poco conto. Il marxismo di Gramsci, infatti, si definisce soprattutto per la rielaborazione del nesso struttura-sovrastruttura, per la decisa rivalutazione del ruolo delle “su-perstrutture”, come scrive Gramsci, che per lui coincidono largamente con le ideologie. Il problema di Gramsci è, infatti, rivalutare - di contro a tanto marxismo della Seconda come della Terza Internazionale, deterministico ed economicistico, e perciò fatalistico (per ripetere il termine non casualmente usato da Togliatti nel 1945) -, la libertà del soggetto, cioè la possibilità di un'iniziativa politica rivoluzionaria, che il determinismo negava sfociando in una visione politica piattamente riformistica o nel velleitarismo massimalista.

Anche Labriola polemizza contro le interpretazioni rozzamente economicistiche del marxismo. Labriola e Gramsci entrambi si situano su un versante di reazione contro quel costante fraintendimento del marxismo che vuole ridurlo a interpretazione economicistica della storia e della società. Entrambi rivalutano in quest'ottica il ruolo delle ideologie. Ciò non significa, tuttavia, che, in questa rivalutazione concettuale - come cercherò di mostrare -, essi giungano a risultati del tutto sovrapponibili. Le differenze di interpretazione in merito al concetto di ideologia segneranno le differenze tra il marxismo dell'uno e dell'altro, forse non fino al punto preteso da Togliatti nella polemica del '45 con Buonaiu-ti, ma tanto in là da rendere anche per questo lato problematica quella ipotesi di continuità forte avanzata da vari interpreti17 tra il marxismo di Antonio Labriola e quello di Antonio Gramsci.

9.2

Il Marx del “primo saggio” labriolano
Il concetto marxiano e marxista di ideologia da cui prendono le mosse tanto Labriola che Gramsci non è ovviamente quello oggi più noto, che troviamo nell'ideologia tedesca del 184518. Questo scritto fu edito infatti solo nel 1932, anche se il primo fondamentale capitolo, Feuerbach, venne pubblicato per la prima volta in russo nel 1924 e in tedesco nel 1926. Gramsci, dunque, avrebbe potuto averlo letto, essendo in grado di destreggiarsi in entrambe le lingue. Ma del fatto non vi è traccia nei suoi scritti, dove vengono invece citate altre opere dei due «fon-

n6


SENTIERI GRAMSCIANI

datori della filosofia della prassi», ed è dunque ipotizzabile che egli non ne fosse a conoscenza19. Né Labriola né Gramsci fanno dunque i conti con il concetto di ideologia che si trova nell'opera di Marx ed Engels del 1845, dove, tra l’altro, i due autori, spostando la loro indagine sulle origini delle idee dal piano fisiologico dell'originaria impostazione sensistico-materialistica degli ideologues al piano storico-sociale che è loro caratteristico, conservano - si pensi alle note metafore della “retina” e della “camera oscura” - il calco dell'originario modello fisico e meccanico di Destutt de Tracy e compagni. Sia Labriola che Gramsci, invece, fanno riferimento soprattutto a un altro luogo classico in cui Marx parla di ideologia e di «forme ideologiche», la Prefazione del '59 a Per la critica dell'economia politica, forse il luogo più noto dell'intera opera di Marx, poiché in esso si trova una sintetica quanto esplicita delineazione della teoria della concezione materialistica della storia e della società, con la nota (e infelice) metafora spaziale base-sovrastruttura, che suggerisce quell'assoluta centralità delle «condizioni economiche della produzione» e quella dipendenza diretta e univoca delle sovrastrutture dai sommovimenti della base, che sarà ripresa e assolutizzata da tutte le interpretazioni economicistico-deterministiche del marxismo.

L'importanza che la Prefazione del '59 ha per Labriola è indubbia. Nel primo saggio, In memoria del Manifesto dei Comunisti, ci si trova dinnanzi al fatto in qualche modo paradossale che l'autore non citi mai letteralmente nel corpo del suo scritto brani tratti dal testo a cui lo scritto stesso è dedicato (la traduzione del Manifesto sarà aggiunta in appendice solo nella terza edizione), mentre riporta il lungo brano centrale della Prefazione. In esso Marx esprime l'affermazione (da Labriola riportata) secondo cui le «forme ideologiche» sono quelle comunque «nelle quali - è la traduzione labriolana - gli uomini acquistano coscienza del conflitto, e in cui nome lo compiono»20, che sarà particolarmente importante anche per Gramsci. Siamo qui dinnanzi a una concezione marxiana della ideologia - lo ha evidenziato Nicolao Merker21 - che non è più quella seccamente negativa dell'Ideologia tedesca. Anche se è pur vero che sempre in questo luogo, quasi sincreticamente, Marx ripropone una visione alquanto deterministica del processo rivoluzionario, quando afferma che in «un'epoca di rivoluzione sociale», «con il cambiamento della base economica si sconvolge più o meno rapidamente tutta la gigantesca sovrastruttura»22. Resta cioè uno iato -a me sembra - tra il ruolo lì implicitamente affidato alle «forme ideologiche» che permettono agli uomini di concepire e combattere il conflitto di classe e la tesi che vuole il cambiamento della sovrastruttura diretta e inevitabile conseguenza del «cambiamento della base economica».

In questa contraddizione, che è di Marx, resta avviluppato il Cassinate. In particolare nel “primo saggio”，dove si afferma la priorità del «sottostante movimento economico»23 rispetto alla «soprastruzione politica e giuridica»24. Se è vero -come nota Gerratana25 - che già in questo “primo saggio” vi è un abbozzo, sia pure solo metaforico, e metaforico-spaziale, della differenziazione dei livelli della sovrastruttura, allorquando Labriola scrive: «Di sotto allo strepitio e al luccichio delle passioni [...] più in qua dei moti visibili delle volontà operanti a disegno [...] più in giù dell'apparato giuridico e politico [...] a molta distanza indietro dalle significazioni che la religione e l’arte»2^. È altrettanto vero che egli aggiunge, subito dopo, che, diversamente dislocata rispetto a tutto quest'edificio sovra-strutturale fatto di luoghi e piani architettonicamente variegati, «sta, e consiste, e si altera e si trasforma la struttura elementare della società, che tutto il resto sorregge. Lo studio anatomico di tale struttura sottostante è la Economia»2.

Giustamente Labriola reclama qui un altro modo di fare storia e di spiegare i cambiamenti storici, rispetto alla storiografia che si fermava all’《apparato esteriore più visibile, e nelle sue manifestazioni ideologiche, religiose, artistiche e simili», andando alla ricerca «delle mutazioni più riposte, e alla prima meno visibili, dei processi economici della struttura sottostante»28. Ma palese è la derivazione dell'immagine labriolana da quella famosa di Marx. In essa va persa, almeno per il momento, quella visione antimonistica che era abbozzata nello scritto del 1887 su I problemi della filosofia della storia. Va persa, almeno per il momento, quell’antideterminismo che veniva a Labriola - ha rilevato Beatrice Centi - dallo studio dell'herbartismo e degli herbartiani, che aveva rafforzato nel nostro autore la consapevolezza della «complessità delle forme di vita degli uomini»29, dell'importanza dei molteplici «fattori» che fanno (che sono) la storia e la società. Qui, nel suo marxismo direttamente condizionato dal richiamo al luogo di Marx in cui maggiore è il rischio di uno sviluppo economicistico e deterministico, Labriola sottolinea l’importanza fondamentale del «sottostante movimento economico»30. Egli sa, e dice, contro le ricezioni più rozze e distorcenti del pensiero di Marx, che «non si tratta [...] di estendere il cosiddetto fattore economico, astrattamente isolato, a tutto il resto»31; ma aggiunge che, una volta concepita «storicamente la economia», si può «spiegare il resto delle mutazioni storiche per le mutazioni sue»32. Lo slancio che egli prende per affermare il nucleo di verità della teoria di Marx travolge, nel “primo saggio”，ogni prudenza e sconfina in un nesso forte e unidirezionale fra «il processo delle cose» e «il processo delle idee»33, come si esprime Labriola.

9.3 Da un “saggio” all'altro
Il “primo saggio” è del 1895. L'anno seguente esce il “secondo saggio” labriola-no «intorno alla concezione materialistica della storia». Il 5 agosto 1895 muore Engels, col quale Labriola è in corrispondenza almeno da un lustro e a cui ha guardato come a un vero e proprio faro, non solo politico, ma anche teorico. L'ultimo Engels - su questo piano della teoria - ha ingaggiato un reiterato lavoro di correzione e rettifica delle interpretazioni più marcatamente deterministiche del pensiero suo e di Marx. Lo ha fatto anche e soprattutto con una serie di lettere private. In una di esse ha richiamato il concetto di “ultima istanza” (che già era comparso en passant nell'Anti-Dühring^), secondo il quale

la produzione e riproduzione della vita reale è nella storia il momento in ultima istanza determinante. Di più né io né Marx abbiamo mai affermato. Se ora qualcuno distorce quell'affermazione in modo che il momento economico risulti essere Vunico determinante, trasforma quel principio in una frase fatta insignificante, astratta e assurda. La situa-

u8


SENTIERI GRAMSCIANI

zione economica è la base, ma i diversi momenti della sovrastruttura - le forme politiche della lotta di classe e i risultati di questa […]le forme giuridiche, anzi persino i riflessi di tutte queste lotte reali nel cervello di coloro che vi prendono parte, le teorie politiche, giuridiche, filosofiche, le visioni religiose ed il loro successivo sviluppo in sistemi dogmatici, esercitano altresì la loro influenza sul decorso delle lotte storiche, e in molti casi ne determinano in modo preponderante la forma. È un'azione reciproca di tutti questi momenti, in cui alla fine il movimento economico si impone come fattore necessario attraverso un'enorme quantità di fatti casuali35.

Questa lettera è del 21 settembre 1890. Il suo destinatario, Joseph Bloch, la pubblica solo nel numero del i° ottobre 1895 di “Der sozialistische Akademiker”，ovvero poco dopo la morte di Engels. L'espressione «in ultima istanza», assente nel “primo saggio”，compare più volte nel “secondo saggio” labriolano e alcune delle parti più significative di questo saggio sono proprio incentrate sul concetto di ideologia. La concezione dell'ideologia come viene esposta da Labriola in Del materialismo storico. Dilucidazione preliminare può essere definita come una ripresa dell'impostazione data da Marx al tema nella Prefazione del '59, corretta alla luce della “dilucidazione supplementare” offerta da Engels nella lettera a Bloch del 1890.

Labriola è predisposto a essere in sintonia con Engels sul tema. Egli ha nel suo stesso itinerario intellettuale e filosofico l'armamentario per partecipare alla battaglia antideterministica di Engels. L'eredità dell'herbartismo cui si è già fatto cenno può essere recuperata per portare a una più dialettica riproposizione del nesso struttura-sovrastruttura, dove la prima, la “base”，è appunto determinante solo “in ultima istanza”. Voglio dire che è condivisibile l'idea per cui Labriola sia approdato a una certa concezione della sovrastruttura «anche riflettendo 一 come afferma Centi 一 sulla concezione herbartiana del ruolo delle idee e dei valori»3% o quanto meno trasportando nel nuovo approdo marxista l'eredità di acquisizioni precedenti. Tenendo fermo, però, che in questa ripresa ha un ruolo di rilievo l'operazione correttiva operata dall'ultimo Engels e che essa è ben più marcata nel “secondo saggio” che nel primo.

Le ideologie non sono dunque «una pura parvenza, un semplice artifizio, una mera illusione»37. Non sono, insomma, un trucco o un inganno del soggetto, ma qualcosa di cui egli è inconsapevole. Autoinganno. Il che vuol dire che non sono un mascheramento consapevole e immediato degli interessi economici di una classe, che pure appaiono evidenti - viene fatto l'esempio di Lutero e della Riforma - a posteriori. È un'acquisizione importante, a fronte di chi voleva ridurre la realtà intera a immediata proiezione della dimensione economica. Eppure - va notato - Labriola non sottolinea un passaggio particolarmente importante del testo marxiano del '59, che sarà invece pienamente ripreso e valorizzato da Gramsci, cioè l'annotazione per cui è grazie alle «forme ideologiche» che - usiamo le parole nella traduzione labriolana contenuta nel “primo saggio” -«gli uomini acquistano coscienza del conflitto, e in cui nome lo compiono»38. Qui Labriola pare arrestarsi a un rifiuto dell'appiattimento di tutta la realtà alla dimensione dell'economico, senza però valorizzare pienamente il ruolo fondamentale dell'ideologico, come farà Gramsci. Forse anche perché Labriola vuole soprattutto far scrivere la storia secondo i canoni del marxismo correttamente intesi, mentre Gramsci vuole soprattutto fare la storia, cioè fare politica39. E quindi comprendere i percorsi e le risorse della soggettività non solo post factum.

Per scrivere la storia occorre dunque tenere in debito conto ciò che non è «momento economico». Tale consapevolezza porta Labriola a rimettere in campo la «psicologia sociale», chiarendo però subito che non intende cadere nel «misticismo schietto» di chi pensa vi sia una «psiche sociale» o uno «spirito collettivo» o anche uno «spirito umano». Le «forme di coscienza» sono determinate anch’esse dalle «condizioni di vita». Torna la metafora marxiana dell'anatomia economica che da sola non basta per fare storia, perché dallo scheletro della «sottostante struttura economica» occorre risalire a tutto ciò che ricopre lo scheletro, nella consapevolezza che «non c’è atto della storia che non sia preceduto, accompagnato e seguito da determinate forme di coscienza, sia questa superstiziosa o sperimentata, ingenua o riflessa, matura o incongrua, impulsiva o ammaestrata, fantastica o ragionante»40.

«Sottostante struttura economica» è un'espressione che ricorre ripetutamente nel “secondo saggio”. Scrive tra l'altro il Cassinate: «Nella nostra dottrina non si tratta già di ridurre in categorie economiche tutte le complicate manifestazioni della storia, ma si tratta solo di spiegare in ultima istanza (Engels) ogni fatto storico per via della sottostante struttura economica (Marx)»41.

Dal Marx del ’59 allo Engels del ’90 e viceversa. Dal marxismo più determinista alla sia pur parziale correzione engelsiana e ritorno. Il “secondo saggio” appare tutto un ondeggiare tra l’uno e l’altro corno del problema, senza che si riesca a trovare non una formulazione, ma un’elaborazione che sposti in avanti la questione rispetto a dove Marx ed Engels l’avevano lasciata. Da una parte si sostiene che le ideologie non sono parvenze, sono qualcosa di reale: «L’esser quelle delle cose divenute e derivate da altre non implica che non sian cose effettuali»". Dall’altra si torna a sottolineare come «la sottostante struttura economica [...] determina tutto il resto», anche se - è annotazione importante - «il processo di derivazione è assai complicato»43. E così di seguito, in un’altalena non risolta che sembra rimandare a un tormento di fondo. Eppure, rispetto a tanto marxismo della Seconda Internazionale, quello di Labriola è uno degli approdi meno deterministici ed economicistici: egli è forse il solo a segnalare - con la stessa problematicità del suo tormentato interrogarsi e insistere sul tema - la contraddizione intrinseca al concetto di ideologia di Marx ed Engels, coscienza distorta della realtà e insieme necessario della lotta di classe.

Due rapide osservazioni ancora sul concetto di ideologia in Labriola. Nel Cassinate il lemma “ideologia” compare con una frequenza e un’importanza inusuale rispetto al marxismo del tempo. Da dove viene questa attenzione del tutto particolare al lemma e al concetto? Probabilmente dalle ricerche nate nell’ambito della socialdemocrazia tedesca, poiché è improbabile che Labriola potesse essere informato della nuova accezione del termine che, in ambito marxista, si stava affermando in Russia, ad esempio grazie a Bogdanov44 e in seguito a Lenin45, che nel Che fare? (1905) parlerà di «ideologia proletaria» contro «ideologia borghese», dando evidentemente al termine un’accezione anche positiva.

120


SENTIERI GRAMSCIANI

È probabile invece che non rappresentino un secondario motivo dell'interesse labriolano per il concetto lo studio e la conoscenza del Cassinate per la Rivoluzione francese e per la storia di Francia fra Sette e Ottocento. Palese è, nel “secondo discorso”，l’allusione a Napoleone, che fu il primo a trasportare il lemma in campo politico e a dare a esso una connotazione negativa, quando «con tono sprezzante definì ideologi» quel gruppo di intellettuali che avevano osato criticare e contrastare la sua azione politica, volendo dire che dagli intellettuali non ci si può aspettare che astrattismi deleteri46. Labriola, senza nominarlo, ne parla come «il singolare mortale, cui le qualità del genio militare innestate su l'indole brigantesca avean senza dubbio conferito il diritto di schernire come ideologo chiunque non ammirasse il fatto nudo e crudo, che nella vita può essere, come era per lui, la semplice brutalità del successo»47.

La seconda osservazione riguarda ancora il tema dei «fattori» diversi che fanno la storia. Labriola, sulle orme di Marx, riproduce la mappa a due piani delle sovrastrutture che troviamo nella Prefazione del '59:

La struttura economica della società [...] determina [...] in primo luogo e per diretto, tutta la rimanente attività pratica dei consociati, e il variare di tale attività nel processo che chiamiamo storia, e cioè: - la formazione, l'attrito, le lotte e la erosione delle classi; - lo svolgimento corrispettivo dei rapporti regolativi, così del diritto, come della morale; e le ragioni e i modi di subordinazione e di soggezione, degli uomini verso gli uomini, col rispondente esercizio del dominio e dell'autorità, ciò, in somma, in cui da ultimo si origina e consiste lo stato: e determina in secondo luogo l'indirizzo, e in buona parte, e per indiretto, gli obietti della fantasia e del pensiero, nella produzione dell'arte, della religione e della scienza48.

Poco più avanti il Cassinate ribadisce che è errata la «veduta empirica» secondo cui vi sarebbero «diversi fattori indipendenti» che concorrerebbero a determinare il processo storico. Perché «fattori - semmai cotesta parola deve usarsi -veri e propri e positivi della storia [...] furono e sono le classi sociali». Torna la questione dei «fattori», torna il rifiuto delle posizioni espresse nei Problemi della filosofia della storia49, si afferma - ed è affermazione di grande interesse e importanza - che i «fattori» che fanno la storia sono in realtà le classi sociali. Posizione ineccepibile, da un punto di vista marxista, ma che a ben vedere appare uno spostare il problema. Perché la questione è appunto cosa sono le classi sociali, come si definiscono. Labriola corre a volte il rischio di darne una definizione implicitamente “sociologica”，poiché non sempre ingloba con la giusta rilevanza nella concezione delle soggettività collettive il ruolo che ha l'ideologia.

9.4 Da Labriola a Gramsci
È giusto dire che Gramsci elabora la sua concezione dell'ideologia a partire da Labriola? A mio avviso quest'affermazione rischia di essere fuorviante, in quanto instaura un processo di filiazione che in realtà è vero solo molto parzialmente. Gramsci definisce nei Quaderni il proprio concetto di ideologia a partire da Marx e da Engels, in un serrato corpo a corpo teorico soprattutto con Croce. Ma hanno avuto una loro influenza anche molteplici influssi giovanili: oltre a Labriola, Sorel, Barbusse, anche Pareto, in un processo di contiguità e distinzione e affinamento che tiene conto di approcci e influenze molteplici.

Come si è visto, Gramsci innanzitutto conosce e utilizza la marxiana Prefazione del '59, si collega alla battaglia antideterministica dell'ultimo Engels. Si è già fatto cenno alla lettera a Bloch del 1890. In un'altra lettera, scritta in data 14 luglio 1893 a Franz Mehring, Engels conia la nota e fortunata definizione di «falsa coscienza», che larga diffusione ebbe grazie proprio a Mehring e alla sua Storia della socialdemocrazia tedesca, in appendice alla quale viene pubblicata, nel 1898, la lettera scritta dieci anni prima50. Nella lettera di Engels si legge anche che «un fattore storico, non appena generato da altre cause in ultima istanza economiche, reagisce a sua volta e può esercitare una pressione sull'ambiente che lo circonda e perfino sulle sue proprie cause»51.

È combinando una lettura “dilatata” della Prefazione del '59 con le marxiane Tesi su Feuerbach, e con l'ultimo Engels (da cui però, non a caso, non riprende il tema della “falsa coscienza”)，che Gramsci giunge alla sua concezione positiva dell'ideologia. Già per il giovane Gramsci Marx non può non essere considerato un ideologo, «in quanto uomo politico attuale, in quanto rivoluziona-rio»52. Compare qui la distinzione tra le ideologie come «pura chiacchiera» e le ideologie come «entità storiche potenziali, in formazione», da cui non si può prescindere; distinzione che tornerà nei Quaderni. Dove Gramsci fa i conti con la lettura crociana di Marx. Croce viene accusato di avere assorbito diversi elementi del marxismo, tra cui quello del «valore delle ideologie» (Q 4 3 422); tuttavia il filosofo neoidealista non solo non riconoscerebbe il “debito”，ma avrebbe distorto la teoria marxiana dell'ideologia per poterne criticare l'impianto.

Gramsci, dunque, che si ritiene ed è un marxista, parte anche egli, come Labriola, dal primato della “realtà sociale” e della “struttura produttiva” rispetto alle ideologie. Ma di questa realtà le ideologie stesse fanno a pieno titolo parte: «Come Marx potrebbe aver pensato che le superstrutture sono apparenza ed illusione? Anche le sue dottrine sono una superstruttura. Marx afferma esplicitamente che gli uomini prendono coscienza dei loro compiti nel terreno ideologico, delle superstrutture, il che non è piccola affermazione di “realtà”： la sua teoria vuole appunto anch'essa “far prendere coscienza” dei propri compiti, della propria forza, del proprio divenire a un determinato gruppo sociale» (Q 4 写 43^-7).

Viene avanzata una lettura antideterministica del testo più determinista di Marx, la Prefazione del '59. Il marxismo diventa un'ideologia in senso positivo, avente lo scopo di «far prendere coscienza» a una classe, il proletariato; mentre la parte critico-distruttiva della teoria dell'ideologia di Marx è da riservare - per Gramsci - alle sole teorie avversarie, «prive di senso, perché in contraddizione con la realtà effettuale». Lideologa non è in sé negativa, ma non tutte le ideologie sono uguali. Anche il marxismo - e questo lo sapeva già Labriola - può dare luogo a ideologie, quando dimentica la sua specificità di ideologia consapevole della sua storicità (Q 4 40, 46^). Ma un conto è il «senso deteriore della parola» (le «elucubrazioni arbitrarie di determinati individui»), un conto «la soprastruttura neces-

122                           SENTIERI GRAMSCIANI

saria di una determinata struttura» (Q 7,19, 86$. Questa distinzione è esposta nella nota 19 del Quaderno 7, dove Gramsci afferma anche che le ideologie «in quanto storicamente necessarie [...] “organizzano” le masse umane, formano il terreno in cui gli uomini si muovono, acquistano coscienza della loro posizione, lottano ecc.» (Q 7, 19, 8尻 Eccoci tornati alla Prefazione del '59, che Gramsci parafrasa e interpreta in modo estensivo. Ma la tesi per cui le ideologie “organizzano” le masse è tratta anch'essa da Marx, dal Capitale e da Per la critica della filosofia del diritto di Hegel. Introduzione (Q 7, 21, 869 e Q AC, 27$$). L'obiettivo fondamentale di Gramsci resta quello di liberare il marxismo dalle “incrostazioni” economicistiche (Q 7 24 871). La teoria negativa dell'ideologia viene letta come atto di accusa verso le sole ideologie dei «gruppi avversari». La teoria positiva dell'ideologia che si afferma e si articola nei Quaderni deve essere definita non “falsa co-scienza”，ma soprattutto positiva “concezione del mondo”, luogo di costituzione della soggettività collettiva necessaria a tutti i “gruppi sociali”，cioè a tutte le classi, che non sono definibili “sociologicamente”, ma solo in quanto - appunto - hanno e propongono una visione del mondo con cui combattono la gramsciana “guerra di posizione” e la lotta per l'egemonia che attraversa ogni società.

Note
1. Cfr. Croce, Antonio Gramsci-Lettere dal carcere, cit., pp. 86-8.

2. P. Togliatti, Lezione di marxismo, in “Rinascita”，3, 1945, ora in Id., Scritti su Gramsci, cit., p. 96.

3. A. Labriola, Sulla questione di Tripoli [13 aprile 1902], in Id., Scritti filosofici e politici, cit., p. 957.

4. Cfr. Croce, Conversazioni critiche, II, Laterza, Bari 1918, pp. 60-1.

5. Nel corrispondente testo C (Q n, 1, 1367-8) il giudizio gramsciano è ancora più severo, aggiungendo che il «meccanicismo abbastanza empirico» è «molto vicino al più volgare evoluzionismo», un modo di pensare non «dialettico e progressivo», ma «meccanico e retrivo».

6. Togliatti, Lezione di marxismo, cit., p. 97.

7. L. Trockij, La mia vita, Mondadori, Milano 19332, p. 104. Da notare però che Gramsci stesso si era decisamente opposto al giudizio di «dilettantismo» riferito a Labriola: cfr. Q 3, 31, 309.

8. Cfr. A. Zanardo, Togliatti e Banfi sulla via di Labrzola al marxismo, in “Critica marxi-sta”，5, 1986.

9. P. Togliatti, Per una gusta comprensione del pensiero di Antonio Labrzola. Nel cinquantesimo anniversario della morte, in “Rinascita”，4-6, 1954, ora in Id., La politica culturale, a cura di L. Gruppi, Editori Riuniti, Roma 1974, p. 324. Mi si consenta sull'argomento il rinvio al mio Gramsci conteso, cit., p. 54.

10. Nel 1961 il giudizio storico-teorico era parzialmente corretto, mantenendo però Labriola al suo posto, allorquando Togliatti rivendicava la giustezza della «linea di Marx-La-briola-Lenin-Gramsci-Partito comunista-la nostra lotta di 40 anni» (P Togliatti, Per un'analz-si marxista della società italiana [1961], ora in Id., Scritti sul centrosznzstra 1958-1964, Istituto Gramsci - Cooperativa Editrice Universitaria, Firenze 1975, p. 700).

11. C. Luporini, Il marxismo e la cultura italiana del Novecento, in R. Romano, C. Vivanti (a cura di), Storia d'Italia, V: I documenti Einaudi, Torino 1973, p. 1587.

12. È un testo C; per il corrispondente testo A, parzialmente diverso, cfr. Q 3, 31, 309.

13. Sul nesso gramsciano tra egemonia e centralità della filosofia, in riferimento alla rilettura di Labriola nei Quaderni, cfr. R. Finelli, Antonio Labrzola e Antonio Gramsci： variazioni sul tema della «prassi», in A. Burgio (a cura di), Antonio Labrzola nella storia e nella cultura della nuova Italia, Quodlibet, Macerata 2005.

14. Cfr. V Gerratana, Sulla "fortuna" di Labrzola [1963], in Id., Ricerche di stona del marxismo, Editori Riuniti, Roma 1972, p. 158.

15- Ivi, p. 157.

16. Paggi, Antonio Gramsci e il moderno principe, cit., p. 18.

17. Cfr. A. Burgio, Il Labriola di Gramsci, in Id., Antonio Labrzola nella stona e nella cultura della nuova Italia, cit.

18. Sulla nuova edizione dell’ideologia tedesca nell’ambito della MEGA2 cfr. M. Musto, Vicissitudini e nuovi studi dell'«Ideologza tedesca», in “Critica marxista”，6, 2004.

19. Cfr. supra, CAP. 4, pp. 54 ss.

20. A. Labriola, In memoria del Manifesto dei Comunisti [1895], in Id., Saggi sul materza-lismo storico, a cura di A. A. Santucci, Editori Riuniti, Roma 2000, p. 60.

21. Cfr. Merker, Introduzione a Marx, Engels, La concezione materialistica della stona, cit., p. 21.

22. Marx, Per la critica delleconomica politica, cit., p. 299.

23. Labriola, In memoria del Manifesto dei Comunisti, cit., p. 58.

24. Marx, Prefazione a Id., Per la critica delleconomiapolitica, cit., p. 59. Così Labriola traduce il Marx del ’59.

25. Gerratana, Sulla "fortuna" di Labrzola, cit., pp. 167-8.

26. Labriola, In memoria del Manifesto dei Comunisti, cit., p. 57. Tutti i corsivi sono miei.

27. Ibid. Tutti i corsivi sono miei, tranne l’ultimo.

28. Ivi, pp. 57-8.

29. Centi, Antonio Labriola dalla filosofia di Herbart al materialismo storico, cit., p. 191.

30. Labriola, In memoria del Manifesto dei Comunisti, cit., p. 58.

31. Ivi, p. 85.

32. Ibid. Corsivo mio.

33. «Dal processo delle cose viene il processo delle idee» (ivi, p. 64).

34. Engels, Anti-Dühring, cit., p. 26: «la struttura economica della società costituisce il fondamento reale partendo dal quale si deve spiegare in ultima istanza tutta la sovrastruttura». Si tratta di un “rifacimento” del noto brano della marxiana Prefazione del '59, dove però il concetto (estremamente importante, per quanto del tutto embrionale) di “ultima istanza” manca.

35. Engels, Engels a Joseph Bloch a Königsberg, cit., p. 492.

36. Centi, Antonio Labriola dalla filosofia di Herbart al materialismo storico, cit., pp. 12-3.

37. A. Labriola, Del materialismo stormo. Dilucidazione preliminare [1896], in Id., Saggi sul materzaUsmo sto-rico, cit., p. 101.

38. Marx, Prefazione a Id., Per la critica delleconomia politica, cit. in Labriola, In memoria del Manifesto dei Comunisti, cit., p. 60.

39. Cfr. Paggi, Antonio Gramsci e il moderno principe, cit., pp. 18-20.

40. Labriola, Del materzahsmo storico, cit., p. 105.

41. Ivi, p. 104.

42. Ivi, p. 114.

43. Ivi, p. 130.

44. Cfr. J. Scherrer, Bogdanov e Lenin： il socialismo al bivio, in AA.VV., Storia del marxismo, II: Il marxismo nell'età della Seconda Internazionale, Einaudi, Torino 1979.

45. Cfr. supra, CAP. 4, p. 56 e nota 19.

46. Cfr. supra, CAP. 4, nota 2.

47. Labriola, Del materzaUsmo storico, cit., p. 147.

48. Ivi, p. 162.

49. Segnala bene il tema F. Sbarberi, Il marxismo di Antonio Labriola, in Labriola, Scritti filosofici e politici, cit., p. LXIV.

50. F Engels, Engels a Franz Mehring a Berlino [1893], in Marx, Engels, Opere complete, L, cit., p. 109.

51. Ivi, p. in. Corsivo mio.

52. Gramsci, Astrattismo e intransigenza [ii maggio 1918], cit., p. 17.

IO

Togliatti. L’interprete e il “traduttore
IO.I

Tra fascismo e stalinismo: per le libertà democratiche

Tra le circa 15.000 voci comprese nella bibliografia mondiale degli scritti su Gramsci1, il libro che Togliatti venne componendo sul suo antico compagno di lotta in un arco di tempo che va dal 1927 al 1964 ha davvero pochi eguali per l'influenza esercitata e il ruolo svolto nel determinare la fortuna dell'autore dei Quaderni .Senza il lavoro di editore e interprete svolto da Togliatti, oggi forse Gramsci non sarebbe il Gramsci che conosciamo: il suo nome sarebbe quello di un martire antifascista, di un comunista originale e innovativo, ma il ricco laboratorio dei Quaderni e la grandezza morale delle Lettere non sarebbero stati conosciuti al di là di una ristretta cerchia. Gramsci non sarebbe comunque diventato il saggista italiano moderno più letto e conosciuto nel mondo. Gramsci è un autore più vitale e moderno, più grande, sotto molti punti di vista, di quello che emerge dalT“uso” fattone da Togliatti e dal PCI (come alla fine lo stesso Togliatti capì e volle dire)2. Ma il Gramsci “togliattiano” è anche pieno di indicazioni essenziali che, quando sono state dimenticate o volutamente ignorate, hanno condotto a fraintendimenti sostanziali del lascito del pensatore sardo.

Ormai da tempo (ancora vivo Togliatti) è venuta meno la rappresentazione del rapporto tra i due dirigenti comunisti in termini di totale continuità. Ormai da tempo si insiste, fino all'eccesso, più sulle loro differenze che sulle loro affinità. È giunto il momento di tornare a leggere il rapporto tra questi due personaggi così ricchi e complessi rifuggendo sia dai miti del passato, sia dall’atteggiamento opposto che, forse per reazione, o anche per malizia politica, ha teso a sottolineare solo la loro distanza. Leggere oggi questi scritti sine ira et studio, scevri da ogni ipoteca agiografica, ma anche liberi da ogni ostilità preconcetta, servirebbe a evitare molte delle secche interpretative e dei fraintendimenti che si sono avuti negli ultimi decenni.

Le letture togliattiane di Gramsci possono essere suddivise in tre distinte fasi: gli anni del fascismo, dall'arresto alla morte del comunista sardo; il periodo che va dalla Liberazione alla fine dello stalinismo; gli anni compresi tra l’“indi-menticabile 1956” e la scomparsa di Togliatti (1964).

Il primo scritto - Antonio Gramsci un capo della classe operaia (in occasione del processo di Roma) - apparve sullo “Stato operaio”，la rivista teorico-politica del PCd'l, nell'ottobre 1927. Gramsci era stato arrestato un anno prima e si an-dava preparando quel “processone” contro il gruppo dirigente comunista che nel giugno 1928 condannerà il leader sardo a vent’anni di carcere. L'articolo di Togliatti rientra nel quadro della campagna di stampa messa in atto a sostegno dei comunisti prigionieri nelle carceri fasciste. Ma anche se ne allontana di molto, per la profondità della riflessione e per l'impegno con il quale veniva sottolineata la statura intellettuale del comunista sardo. Si era a un anno di distanza non solo dall’arresto di Gramsci, ma anche dal profondo contrasto che aveva contrapposto, subito prima, i due massimi dirigenti del partito italiano, col noto scambio epistolare sulla lotta interna al gruppo dirigente bolscevico. Gli studi più recenti3 e la documentazione divenuta disponibile solo negli ultimi anni convergono nel permettere una lettura parzialmente nuova della vicenda, smontando l’accusa a lungo rivolta a Togliatti di non avere voluto inoltrare la prima delle due lettere4 scritte da Gramsci, a nome dell'ufficio politico del PCd’I e indirizzata al Comitato centrale del Partito comunista russo. I documenti oggi ci dicono che Togliatti-Ercoli (che dal febbraio 1926 si trovava a Mosca come rappresentante del partito presso l'Internazionale), autorizzato da Gramsci stesso a mostrare preventivamente e riservatamente la missiva a qualcuno dei «più responsabili» tra i dirigenti russi5, giudicandola sbagliata e superata dagli eventi, chiese allo stesso Ufficio politico di non trasmetterla6, per discuterne di lì a poco i temi in un'altra sede politica già convocata, e a ciò venne autorizzato7.

Al di là di questo comportamento formalmente corretto (che pure è un punto importante), resta la divisione profonda tra Gramsci e Togliatti nell'ottobre 1926, testimoniata dalla seconda lettera che Gramsci scrisse, questa volta a titolo personale e indirizzata a Togliatti8. Un conflitto eminentemente politico - che faceva seguito a tutta una serie di divergenze emerse nel corso di quell'anno (sulla tattica sindacale, sul “caso Bordiga”)- tra Togliatti a Mosca e il gruppo dirigente comunista in Italia, e che culminò nella divergenza politico-strategica dell'ottobre, riassumibile nei drammatici interrogativi sulla possibilità-necessità di edificare il socialismo «in un paese solo», ovvero sulle possibilità della rivoluzione in Occidente in una fase di «stabilizzazione capitalistica». Su questo tema la posizione di Togliatti appare non solo più “realistica”，ma anche politicamente giusta, assumendo il dato di trovarsi già di fronte a una sconfitta epocale. Come è avvalorato pure dal fatto che Gramsci stesso, nei Quaderni, non avrà dubbi nell'affermare l'erroneità della linea politica di Trockij, alternativa a quella proposta dalla maggioranza a cui Togliatti con convinzione aderiva (cfr. Q 4 52, 4幽).Pur restando vero che la lettera di Gramsci al gruppo dirigente bolscevico - accusato di non saper gestire le divisioni al suo interno in modo politico invece che disciplinare - appare, letta oggi, ricca di una straordinaria capacità “profetica” sui rischi del processo degenerativo della rivoluzione sovietica, lo stalinismo, allora solo all'inizio. Da questo riesame esce parzialmente ridimensionata la “rottura” tra Gramsci e Togliatti del 1926. Vi fu certo uno scontro aspro, una divergenza profonda, che l'arresto di Gramsci dell'8 novembre 1926 non permise di superare: la divisione restò cristallizzata, soprattutto agli occhi dei posteri.

La vera rottura (non disciplinare-organizzativa, né definitiva) tra Gramsci e il PCd'I, Togliatti compreso, si consumò più avanti, di fronte alla “svolta” del 1929

126


SENTIERI GRAMSCIANI

e alla politica del “socialfascismo”. Gramsci in carcere e Togliatti a Mosca o a Parigi continuarono a parlarsi a distanza e per interposta persona - tramite Tania, Sraffa, e il “circolo virtuoso” di lettere che unì singolarmente questi personaggi per un decennio -, una condizione difficile, anche per i pesanti errori che furono compiuti dai comunisti, italiani e non, sui modi per aiutare Gramsci in carcere e per cercarne la liberazione9. Le letture che troppo hanno insistito sulla presunta “rottura” tra Gramsci in carcere e il movimento comunista10 - a volte in buona fede, ma spesso in modo pretestuoso e malizioso, ad esempio nello speculare sulla “strana” lettera di Grieco del 192811 - si infrangono del resto su un documento che, allo stato attuale delle conoscenze, ne inficia alla radice il teorema: la domanda alle autorità italiane, predisposta da Gramsci con Sraffa il 18 aprile 1937, solo nove giorni prima della morte, di poter espatriare in Unione Sovietica12. Un passo inspiegabile per un uomo che si sente tradito, isolato, abbandonato dai suoi compagni.

Questo sinteticamente il quadro in cui vennero a cadere i primi scritti to-gliattiani dedicati a Gramsci. Nel primo di essi, del 1927, Togliatti non faceva cenno alle divergenze dell'anno precedente, ma al contrario riaffermava con forza tutti i meriti di Gramsci rispetto alla lotta al “bordighismo”, al superamento della “prima fase”，settaria ed estremistica, del PCd’I. Tornavano puntigliosamente in questo articolo i motivi polemici che negli anni Venti avevano contrapposto Gramsci e Bordiga: Togliatti respingeva le accuse di “intellettualismo^; difendeva la legittimità dell'arrivare al marxismo a partire da Hegel, col relativo senso della storicità e della dialettica che ciò garantiva; ricordava gli studi di glottologia di Gramsci; esaltava l'intuizione sul ruolo dei Consigli di fabbrica; negava che in tale periodo Gramsci non avesse avuto presente il problema del partito, come “parte” della classe, profondamente legato alle masse; non esitava a ricordare come egli stesso e tanti altri dirigenti del PCd’I avessero abbandonato le posizioni bordighiste solo grazie a Gramsci. Una ricostruzione fatta nel fuoco della lotta, che non poteva sempre essere esplicita, ma che forniva un quadro nella sostanza esatto di cosa era stato e di cosa era Gramsci e delle connotazioni essenziali del suo pensiero. Una presa di posizione politica netta, che suonava come difesa di Gramsci e riaffermazione della sua leadership di fronte al partito russo e all'Internazionale.

Con la “svolta” del 1929 e il varo della politica del “socialfascismo” crebbe la distanza tra Gramsci in carcere e Togliatti che, alla guida del PCd’I, aveva ormai accettato pienamente - dopo un estremo tentativo compiuto al X Plenum dell'Internazionale, nel luglio 192913 - il nuovo corso staliniano, che di fatto ribaltava l'impostazione politica del '26 e tornava a scommettere su una crisi incipiente e catastrofica del capitalismo: una nuova ondata rivoluzionaria era alle porte. È noto il dissenso che su questo punto manifestò Gramsci nel reclusorio di Turi, sostenendo la tesi della necessità di una fase “democratica” per uscire dal fascismo e avanzando la parola d'ordine della Costituente repubblicana. Tuttavia il profondo dissenso di Gramsci rispetto alla politica del partito non diede mai luogo a un provvedimento disciplinare, di espulsione, come a lungo si è favoleggiato. Non si interruppe mai il rapporto con Togliatti, affidato al solito “circolo virtuoso” Tania-Sraffa14.

Reale, e significativa, è invece la scarsa presenza di Gramsci sullo “Stato operaio^ tra il 1931 e il 193315. Il dissenso sulla “svolta”，forse più della lettera del ’26, consigliavano un atteggiamento di massima cautela. Ma Gramsci non fu condannato come eretico, non venne espulso come Leonetti, Tresso e Ravazzoli, che si erano opposti alla strada imboccata dal movimento comunista internazionale. Non sarebbe stato forse difficile coinvolgerlo nella canea montante contro il “trockijsmo”. Togliatti scelse il silenzio. E quando le scelte politiche dell’URSS e dell'Internazionale lo consentirono - con il VII Congresso e la politica dei “fronti popolari”，non coincidenti ma almeno convergenti con la citata proposta della Costituente, cioè di «un'azione comune con tutti i gruppi antifascisti per l'abbattimento della monarchia e del regime mussoliniano»16 - la presenza di Gramsci tornò a essere cospicua sia sulle pagine dei giornali del PCd’I e dell’Internazionale, sia nelle manifestazioni e nelle agitazioni antifasciste dei comunisti non solo italiani. Le scelte di Togliatti erano dettate da una prudenza giustificata: leader di un partito ridotto a poca cosa, stretto tra carcere, clandestinità e fuoriu-scitismo, esso aveva nell’appoggio dell’Unione Sovietica la condizione imprescindibile per continuare la lotta: per continuare a esistere. Di più, dopo il X Plenum Togliatti interpretò con convinzione la nuova politica decisa dall’Internazionale. Il dato saliente non sta però nelle motivazioni del personaggio, ma nella comprensione del fatto che tutta una situazione storica era radicalmente mutata nel giro di pochi anni. Da una parte il progressivo affermarsi in Germania del nazismo, dall’altra il chiudersi di ogni spazio di discussione reale ed esplicita nel movimento comunista. Fu in questa situazione che Togliatti riuscì a salvare non solo se stesso e il suo partito, ma anche Gramsci. Appena si determinarono le circostanze di una nuova “agibilità politica”，anche la “politica di Gramsci^ (ovviamente come Togliatti la interpretava e la “traduceva” adattandola alle condizioni dell'agire effettivo) venne riproposta da Ercoli.

Nei contributi togliattiani scritti in morte di Gramsci, nel 1937-38, non poche sono le scorie che segnalano il nuovo clima esistente nell’Internazionale, la situazione che si è soliti designare come “stalinismo”. Gramsci diventava un «fedele leninista e stalinista», che lanciava dal carcere «la parola d'ordine abbastanza significativa: Trotski è la puttana del fascismo»; Bordiga una «canaglia trotskista» di cui si asseriva la parziale compromissione col fascismo. Era, questo, anche il tentativo di salvaguardare il nome di Gramsci per legarlo all'Internazionale ormai dominata da Stalin e anche di difendere la specificità di una tradizione politica che di lì a pochi mesi Togliatti avrebbe dovuto salvare contro lo stesso gruppo dirigente del PCd’I. Nel pieno di una nuova ondata repressiva staliniana, infatti, nel 1938, durante la quale fu sciolto dal Comintern il Comitato centrale del partito italiano, sotto le critiche dell'Internazionale e in assenza di Togliatti, alcuni dirigenti di primo piano espressero in una riunione di segreteria (del 12 agosto 1938)l'opinione di rivedere criticamente le “oscillazioni” che il partito - cioè prima Gramsci e poi Togliatti - avrebbe avuto nel 1926 e nel 192829 in rapporto alla lotta nel gruppo dirigente bolscevico, e l'esigenza di prendere pubblicamente posizione contro la lettera di Gramsci del 1926, da poco resa nota per la prima volta in Francia da Angelo Tasca. Togliatti si oppose a questa

128


SENTIERI GRAMSCIANI

scelta, impedendo sul nascere una revisione delle posizioni di Gramsci che avrebbe comportato la condanna del dirigente sardo nell'ambito del movimento comunista internazionale17. Un episodio fondamentale, che indica come la “gestione togliattiana” dell'eredità di Gramsci non fosse neanche nel 1938 una scelta scontata.

Se si va al di là di certe espressioni che troviamo in questi scritti, legate ai tristi condizionamenti dell'epoca, non si può non rilevare come Togliatti delinei un affresco sostanzialmente esatto del pensiero e dell'opera di Gramsci a partire dagli anni della prima guerra mondiale. Non solo un martire ucciso dal fascismo, non solo un “grande italiano” combattente per la libertà, ma anche un marxista e un rivoluzionario conseguente: non solo un intellettuale, ma un combattente politico. Né si tratta di uno scritto puramente celebrativo: anche Gramsci aveva commesso degli errori (ed era anche un'autocritica, per Togliatti), ad esempio quando il gruppo dell'“Ordine Nuovo” nel “biennio rosso^ 1919-20 non si era organizzato su base nazionale, lasciando a Bordiga la leadership dell'ala comunista del PSI, o quando nel 1922 non aveva subito iniziato la battaglia politica contro la direzione bordighiana. Nonostante alcune forzature, la ricostruzione delle vicende storiche coglieva la sostanza dei processi vissuti insieme dai due dirigenti comunisti. Restavano taciuti i contrasti del 1926 e del 1929-33: un prezzo pagato sull'altare della salvaguardia della memoria di Gramsci e della sua eredità attraverso le temperie dello stalinismo. Un prezzo non lieve, che però non può essere sopravvalutato, se non alla condizione di equiparare indebitamente la coscienza e la libertà di noi lettori odierni con quelle degli attori di allora.

Ciò che soprattutto va sottolineato, negli scritti del 1937-38, è che il succo dell'insegnamento gramsciano veniva colto da Togliatti nell'indicazione della «classe operaia come la prima, la sola, la vera classe nazionale, cui spetta risolvere tutti i problemi che dalla borghesia e dalla rivoluzione borghese non sono stati risolti»18. La capacità di comprendere come il movimento comunista, pur restando internazionalista, non potesse che calarsi profondamente nelle realtà nazionali per svolgere un ruolo effettivo e non ridursi a pura testimonianza o agitazione minoritaria, sarà l'asse dell'insegnamento gramsciano che Togliatti porrà al centro della propria azione politica e che segnerà una stagione di lotte e di conquiste soprattutto a partire dalla fine del fascismo. Una convinzione che dunque è non solo ben presente fin dagli anni Trenta, ma che fin da allora era direttamente collegata al pensiero di Gramsci, elaborazione che Togliatti poteva valorizzare pienamente nella nuova stagione del movimento comunista internazionale iniziata dal 1934-35: «La sua idea fondamentale era che dopo quindici anni di dittatura fascista che ha disorganizzato la classe operaia, non è possibile che la lotta di classe contro la borghesia reazionaria riprenda a svilupparsi sulle posizioni che il proletariato aveva raggiunto nel dopoguerra immediato. Indispensabile è un periodo di lotta per le libertà democratiche e la classe operaia deve stare alla testa di questa lotta»19.

Il Gramsci togliattiano, e la politica togliattiana del dopoguerra - una politica democratica e nazionale -, erano già chiaramente presenti fin dal 1937-38.

10.2

Nell’Italia liberata: la “politica di Gramsci”

Tornato in Italia nel marzo 1944, Togliatti determinò quella “svolta di Salerno” che non significò solo un ribaltamento della politica comunista verso la monarchia e la questione istituzionale nell'ambito della lotta al nazifascismo, ma anche l'inizio di un nuovo modo d'essere del Partito comunista italiano. Le novità della politica togliattiana sono riassumibili innanzitutto nella concezione del “partito nuovo” e nella sottolineatura del carattere democratico e nazionale dell'azione del PCI. E benché tale impostazione trovasse le proprie radici forse soprattutto in alcuni momenti della vicenda togliattiana degli anni Trenta (la stagione dei fronti popolari, l'esperienza della guerra civile spagnola, la riflessione sui caratteri nuovi del fascismo e della società di massa), i riferimenti a Gramsci a sostegno di tale politica nuova erano in questo periodo molto frequenti20. Non vanno sottovalutate le indubbie distinzioni esistenti tra l'elaborazione di Gramsci in carcere e l'elaborazione teorico-politica togliattiana: la gramsciana “guerra di posizione” era una strategia di più ampio respiro rispetto alla “politica di unità antifascista” del PCI nel dopoguerra; essa indicava modi nuovi di lotta anticapitalistica e di transizione al socialismo che Togliatti e il suo partito solo in parte seppero e poterono tentare. Non va neanche dimenticato che i caratteri della politica che Togliatti poté dispiegare a partire da Salerno, in una situazione per tanti aspetti nuova, si distanziano da Gramsci in positivo anche in merito all'accettazione del pluralismo e della democrazia politica. Si può affermare che Togliatti abbia realizzato una politica di ispirazione gramsciana nei limiti in cui gli era consentito dal suo realismo nel mondo del dopo-Jalta. Nel 1944 Gramsci era per i più, anche per gli stessi militanti del PCI, uno sconosciuto. Fu Togliatti a farne il punto di riferimento della politica e della cultura dei comunisti italiani. Fu una scelta precisa, che si spiega innanzitutto con la comune formazione culturale e politica e la riflessione separata ma non divergente degli anni Trenta: un rapporto complesso, con luci e ombre, ma anche profondo. E con la necessità di ribadire la peculiarità del comunismo italiano, di riaffermare (pur senza rompere con l'URSS, anche a prezzo di numerosi sincretismi) una linea politica che Togliatti aveva portato avanti ogni volta che i rapporti di forza glielo avevano consentito. Se è vero che presentando la propria politica come la “politica di Gramsci” Togliatti commetteva in parte una forzatura, è anche vero che egli forniva così un ancoraggio forte al “partito nuovo”, vincendo le resistenze dei settori più legati all'URSS o alle illusioni insurrezionaliste.

Fin da quando poté parlare di Gramsci nell'Italia liberata, Togliatti ne ricordò l'indicazione di una politica “nazionale”, di una politica di alleanze tra operai, contadini e intellettuali21, imperniata sulla «funzione nazionale della classe operaia». La “politica di Salerno” faceva così tutt'uno con la lettura di Gramsci. La politica di unità antifascista trovava in Gramsci un punto di riferimento fondamentale. Nel discorso al San Carlo di Napoli del 29 aprile 1945, riferendosi al 1924-26, Togliatti affermava che

130


SENTIERI GRAMSCIANI

l’idea centrale dell’azione politica di Gramsci fu l’idea dell’unità: unità dei partiti operai nella lotta per la difesa delle istituzioni democratiche e per il rovesciamento del fascismo; unità dei partiti operai con le forze democratiche […];unità delle masse lavoratrici socialiste con le masse lavoratrici cattoliche delle città e delle campagne, unità di operai, unità di operai e contadini, unità di lavoratori del braccio e della mente, per la creazione di un grande blocco di forze nazionali sulla base del quale fosse possibile sbarrare la strada all’ulteriore avanzata del fascismo e salvare - come ancora sarebbe stato possibile - il nostro paese22.

Questa linea politica dell'unità 一 chiaramente proiettata sulla situazione del dopoguerra 一 trovava in realtà fondamento soprattutto nelle riflessioni carcerarie, che indicavano l’obiettivo della Costituente. Togliatti restava comunque dentro un solco, delle indicazioni che erano quelle di Gramsci, anche se poco o nulla questi aveva potuto dire, a metà degli anni Trenta, sulla situazione nuova che si sarebbe creata con la sconfitta del nazifascismo. Togliatti rimase coerente con questa impostazione politica, pur in un quadro nazionale e internazionale che andava rapidamente mutando. Ancora nel 1947 egli ammoniva: «Guai a noi comunisti se credessimo che il patrimonio di Antonio Gramsci è soltanto nostro. No, questo patrimonio è di tutti, di tutti i sardi, di tutti gli italiani, di tutti i lavoratori che combattono per la loro emancipazione, qualunque sia la loro fede religiosa, qualunque sia la loro credenza politica»23.

Questo “Gramsci di tutti”，contro cui a lungo si polemizzerà “da sinistra”, era momento importante di una lotta per l’egemonia che Togliatti pensava più aperta di quanto fosse in realtà. Con la fine dell’unità delle forze antifasciste, si sarebbe chiuso un periodo storico e sarebbe parzialmente mutata la lettura to-gliattiana di Gramsci. La sua resta un’operazione politico-culturale di ampio respiro, la cui portata apparirà ancora più evidente negli anni della guerra fredda. Gramsci servì inoltre a Togliatti e al PCI per instaurare un rapporto con gli intellettuali. A tutti costoro, soprattutto a quelli di cultura neoidealistica, il PCI tentò di parlare attraverso Gramsci, offrendo un terreno di unità-distinzione con la loro antecedente formazione crociana e gentiliana. Toccava «agli intellettuali di avanguardia» essere «eredi di tutto quello che vi è di positivo e di progressivo nello sviluppo della cultura del nostro paese»24. L’atteggiamento verso Croce stesso non era privo di oscillazioni, con l’alternarsi di toni più concilianti e di toni più aspri. Tra i primi, vi è il giudizio secondo cui Gramsci aveva compreso che la nuova cultura idealistica italiana rappresentava un passo avanti nello sviluppo della nostra cultura nazionale [...] che non era possibile prendere un atteggiamento strettamente negativo verso questa nuova corrente intellettuale, ma egli affermava che dovevamo compiere [...] una operazione analoga a quella che Marx e Engels compirono al loro tempo, quando nei confronti delle formule hegeliane, essi fecero quello che essi stessi definirono il rovesciamento della dialettica hegeliana25.

Tra i secondi, per restare nell’ambito degli scritti su Gramsci, la stessa reazione alla recensione che Croce aveva scritto alle Lettere dal carcere26, cercando di contrapporre Gramsci al PCI. «Come uomo di pensiero egli fu dei nostri», aveva scritto il filosofo liberale, elencando le caratteristiche che ravvicinavano Gramsci al neoidealismo («Il rinnovato concetto della filosofia nella sua tradizione speculativa e dialettica e non già positivistica e classificatoria, l'ampia visione della storia, l'unione dell'erudizione col filosofare, il senso vivissimo della poesia e dell'arte nel loro carattere originale, e con ciò la via aperta a riconoscere nella loro originalità e autonomia tutte le categorie ideali») e contrapponendolo «agli odierni intellettuali comunisti». Forse per quest'ultima, strumentale affermazione, ma più probabilmente per un altro (poco contestabile) giudizio di Croce, che aveva contrapposto Gramsci al «catechismo filosofico scritto dallo Stalin», Togliatti reagì con una durezza insolitamente rude alla sortita di «don Benedetto»27. Ad ogni modo, il seme del marxismo gramsciano era stato gettato: un marxismo antidogmatico, antideterministico, antifatalistico, molto più vitale e longevo di tanti “catechismi filosofici”. Come del resto Togliatti stesso aveva sottolineato fin dal 1945, in polemica con lo storico cattolico-modernista Ernesto Buonaiuti28.

Con il 1948 e l'inizio della guerra fredda mutava in parte la politica del PCI: la “politica di Salerno” scoloriva nella durezza dello scontro, la politica culturale, la battaglia ideologica, lo stesso rapporto con gli intellettuali subivano un irrigidimento. L'originalità dei comunisti italiani non veniva meno, ma la contraddizione tra la “via italiana” e l'adesione allo schieramento comunista internazionale determinava, anche nel PCI e in Togliatti, il riemergere di pesanti ipoteche staliniste e zdanoviane. La strategia togliattiana era fondata sull'ipotesi di un lungo periodo di collaborazione tra i partiti democratici, dettata non solo dagli accordi di Jalta, ma da un'analisi del fascismo come fase epocale che faceva temere a Togliatti la possibilità di un ritorno a forme reazionarie di egemonia borghese. Almeno fino al 1953 la sottolineatura del rischio involutivo (presente ad esempio nella conferenza barese del 1952)29 sarà tanto forte da rendere i comunisti poco sensibili di fronte ai processi di modernizzazione che erano in atto nel paese. Tale atteggiamento nasceva anche da un'errata convinzione terzinternazionalista, secondo cui era impossibile un ulteriore sviluppo del capitalismo. Questo errore di valutazione, che costituì il limite principale del “marxismo di Togliatti”, appare tanto più grave perché proprio in Gramsci, in Americanismo e fordismo, era disponibile una lettura ben diversa della capacità espansiva del capitalismo. Non a caso questo testo restò a lungo lettera morta, e la prefazione di Felice Platone a un'edizione divulgativa del Quaderno 22 nel '50 si preoccupava di mettere in guardia il lettore dal considerare ancora attuali le analisi di Gramsci anche per quel che concerneva gli Stati Uniti, «un paese del fordismo alquanto diverso da quello che Gramsci conosceva [...]. L'America vive oggi sotto l'incubo di una nuova crisi economica, guarda con apprensione la folla crescente dei suoi disoccupati»30. Bisognerà aspettare addirittura l'inizio degli anni Settanta perché si cominci a riconoscere l'importanza di Americanismo e fordismo^.

In questa fase, tra il 1948 e il 1953, si accentuò la convinzione della necessità di raccordarsi a una tradizione nazionale-democratica, di cui il marxismo italiano poteva farsi erede grazie al ruolo di cerniera costituito da Gramsci. E se nel 1945 Togliatti -nella polemica con Buonaiuti - aveva problematizzato molto il rapporto

132


SENTIERI GRAMSCIANI

Labriola-Gramsci, a partire dal 1948 insisterà sulla loro continuità. La pubblicazione tra il 1948 e il 1951 presso l'editore Einaudi dei Quaderni del carcere^, contribuì a dare in modo definitivo un'identità peculiare al PCI. E proprio per questo non mancò di suscitare sorpresa e anche disorientamento33. I Quade/rni, infatti, si proponevano come alternativa radicale all'ortodossia marxista-leninista di impronta staliniana. Togliatti era consapevole delle conseguenze problematiche che la pubblicazione poteva comportare34. La ripartizione tematica, il “montaggio” e la disposizione dei testi erano anche il mezzo con il quale si cercava di evitare la collisione tra ortodossia sovietica e lascito gramsciano, indirizzando la lettura di quest'ultimo nella direzione della “specificità nazionale” e non delle grandi dispute del movimento operaio internazionale degli anni Venti e Trenta.

La suddivisione dei Quaderni su base tematica, filologicamente criticabile e non esente da qualche censura, ebbe il merito di favorirne la diffusione e l'impatto culturale35, pur dando luogo a fenomeni di sincretismo. Rispetto alla cultura, veniva ribadita una suddivisione classica del sapere, celando in gran parte il nesso tra riflessione carceraria e storia del movimento comunista. L'effetto di rottura che i Quaderni ebbero fu enorme, producendo un rinnovamento profondo in vari campi, dalla storia alla letteratura, dagli studi sul folclore al pensiero politico, alla pedagogia ecc. La “ricognizione del terreno nazionale” fu però quasi solo storiografica: dal Risorgimento alla questione meridionale alla storia degli intellettuali. Era Togliatti stesso a spingere in questa direzione: ancora nel 1952 egli sottolineava la necessità della valorizzazione della tradizione nazionale progressiva come ricerca di un terreno d'incontro con la cultura36. Era anche il modo per prendere le distanze dal modello staliniano-zdanovista senza determinare una rottura aperta, politicamente insostenibile.

Gramsci diventava così per molti soprattutto un “grande intellettuale”. Si è visto come Togliatti - in ben altra situazione storica - già avesse, nel '27 e nel '37'38, respinto la separazione fra un Gramsci “intellettuale” e uno “politico”. Già nel 1923, aveva polemizzato con Giuseppe Prezzolini, che aveva scritto, in merito all'esperienza dell'“Ordine Nuovo”： «l'essersi lanciati nella politica militante, mi pare che abbia smorzato le qualità creative del nucleo di giovani, nei quali ingegno originale e fede si accoppiavano come non di sovente avviene. Per il loro Partito sarà stato un bene: io, come lettore, me ne sono molto rammaricato»37. Si avverte, in queste parole, il fastidio dell'intellettuale liberale (sia pure sui generis, come spesso sono stati considerati i liberali italiani) verso una scelta quasi incomprensibile: l'avere - i giovani intellettuali rivoluzionari dell'“Ordine Nuovo” - scelto di sposare la causa della classe operaia e di impegnare in questa causa tutti se stessi. Che ciò rappresentasse un momento di forte discontinuità nella storia degli intellettuali italiani era chiaro a Togliatti, che recensendo proprio il libro di Prezzolini aveva scritto polemicamente: «Tra la nostra cultura e la nostra vita vi è sempre stato un taglio di separazione, quasi un abisso. L'“intelligenza” è stata separata dalle restanti facoltà o perché tenuta in disparte o perché incapace di comprendere la necessità di un legame organico con tutte la altre forme della vita, o perché inetta a tradurre nella pratica l'unità raggiunta e dimostrata nella mente»38.

Nel dopoguerra il tentativo di incontro del PCI con i “grandi intellettuali” crociani fu un'operazione importante per il consolidamento della democrazia italiana: si cercava di guadagnare a posizioni democratiche un ceto in passato spesso dislocato su posizioni conservatrici se non reazionarie. Ciò significava anche fare di Gramsci un grande intellettuale, descriverlo anche (e non era in sé sbagliato) come «uno dei più forti ingegni dell'Italia di oggi»39. Si doveva, in altre parole, dare agli intellettuali l'esempio di un grande intellettuale democratico, un esempio da seguire, legandosi alle masse popolari e al loro partito. Il lato negativo di quest'operazione stava nel fatto che così non veniva messo in discussione, se non parzialmente, lo status del grande intellettuale. Se per Gramsci la questione degli intellettuali concerneva le forme di organizzazione della cultura, gli apparati dell'egemonia, per Togliatti essa riguardava il piano dell'ideologia. Si rischiava di privilegiare le élites intellettuali. L'“intellettuale tradizionale” schierato a sinistra finiva per occupare la stessa posizione occupata nella cultura e nella società liberali, anche se rovesciata di segno. Scoloriva la rottura rappresentata dall'“Ordine Nuovo” e poi dalla Resistenza, si correva il rischio di una nuova continuità, anche di un nuovo trasformismo degli intellettuali. Certo, essi erano ora non più del tutto separati dalla società e dalla politica, ma il loro rapporto con la classe operaia non era quello, auspicato da Gramsci, di fusione e riclassificazione dei ruoli e delle mansioni. Era un rapporto - sempre importante, ma più limitato - di alleanza.

Del resto le tensioni sul lascito culturale gramsciano non mancavano nemmeno all'interno del partito di Gramsci e di Togliatti. E la lotta di quest'ultimo appare sempre “su due fronti”： contro le derive liberali e contro gli arroccamenti zda-noviani. Un episodio significativo che dimostra come Gramsci e il suo insegnamento in campo storiografico costituissero oggetto di contesa con quanti rimanevano fedeli ai vari “catechismi” marxisti-leninisti è quello del contrasto tra un gruppo di storici comunisti e Arturo Colombi, che in una riunione di specialisti all'Istituto Gramsci accusò gli storici di discostarsi troppo dal modello fornito dal Breve corso di storia del Pc(b) di Stalin, preferendo usare le categorie e la terminologia dei Quaderni. Nella lettera, che dopo questo episodio Togliatti scrisse al direttore del Gramsci Donini in appoggio alle posizioni degli storici, si legge：

Se oggi, in Italia, siamo riusciti a stabilire ampi contatti col mondo della cultura e a penetrarvi, ciò dipende dal fatto che abbiamo evitato la posizione dei giudici che stanno al di fuori, ma abbiamo cercato di sviluppare la nostra competenza, abbiamo favorito e compiuto ricerche oggettive, non abbiamo respinto o, peggio ancora, ignorato quello che viene da altre parti, siamo entrati e rimasti nel dibattito senza ostentare pretese di infal-libilità.[…]Forse era meglio partire da Gramsci e penetrar bene la novità del suo pensiero storiografico […].Gramsci si esprime come si esprimono gli studiosi del suo tempo e del suo paese senza nulla concedere nella sostanza dei giudizi [...]. In ogni paese il marxismo deve sapersi battere sul terreno della cultura nazionale, delle sue tradizioni, del suo modo di essere e svilupparsi, se vuole diventare elemento attivo e determinante di questo sviluppo40.

Da un lato Togliatti ribadiva la specificità del contributo culturale gramsciano, dall'altro, negli anni 1948-54, spiegava come la ricerca di Gramsci muovesse dal-

134


SENTIERI GRAMSCIANI

la politica, dalle necessità della lotta. Nel 1949 all'Università di Torino il segretario del PCI si soffermava sulla formazione culturale di Gramsci, rievocando il clima in cui essa aveva avuto luogo, i cui limiti erano superabili solo «facendo ritrovare agli uomini l'unità dell'essere e del pensare, e facendo ritrovare questa unità nella storia concreta, nelle lotte concrete per riuscire a trasformare e rinnovare il paese, creando in esso nuovi rapporti economici e sociali»41. Dalla separatezza tra intellettuali e popolo nel primo Novecento al nuovo nesso tentato dall’“Ordine Nuovo” all'ipotesi di un nuovo riavvicinamento negli anni difficili della guerra fredda, che Togliatti sollecitava col richiamo a Gramsci: è questo il senso dell'operazione politico-culturale posta in essere dal leader comunista, segnata da limiti indubbi ma anche ricca di risultati significativi.

Togliatti iniziava anche a chiarire come tutta la riflessione del carcere non fosse für ewig ma fosse partita da una domanda politica; la necessità di spiegare la sconfitta epocale del movimento operaio e di riprendere la lotta. Tutto - la storia d'Italia, l'indagine sugli intellettuali - aveva qui il proprio centro, la propria spinta propulsiva. Da qui partiva «una nuova scienza della nostra storia e della nostra politica»42. Già prima del 1956, Togliatti indicava il terreno tutto politico della ricerca gramsciana. E nel 1954, recensendo il primo volume degli scritti precarcerari, riguardante gli anni 1919-20, era ribadito con forza che «gli scritti del carcere non sono dunque fuori della lotta politica che li precedette; sono parte integrante, quasi coronamento di essa»43.

10.3

Dopo il '56： “teorico della politica”
Con il 1956 inizia una fase nuova, non solo nella storia delle letture togliattiane di Gramsci, ma di tutta l'elaborazione del dirigente comunista, fase che culminerà nel Memoriale di Jalta. Tanto la necessità di ripensare la politica del PCI -cercando le strade di una nuova strategia, dopo il fallimento della via sperimentata a Oriente - quanto la crisi profonda dei rapporti con gli intellettuali, portarono a reinterrogare Gramsci, che tornava a essere un punto di riferimento originale, pur nella difesa della tradizione che veniva dall'Ottobre: egli, affermava Togliatti, «apre la via allo studio delle diverse forme che la stessa dittatura della classe operaia assume nelle sue diverse fasi e può assumere in paesi diversi. È un nuovo capitolo del leninismo che si discute, quello alla cui elaborazione completa sta oggi lavorando il movimento operaio internazionale»44.

Gramsci aveva indicato ipotesi nuove di lotta per il socialismo. Se a ciò si aggiunge la pubblicazione degli scritti precarcerari, l'interesse antidogmatico che essi sollecitavano, la fine del lungo periodo in cui la storia del movimento comunista era stata di fatto ai dirigenti di partito, si capisce bene come l'insieme di questi fattori portasse ad archiviare l'immagine del grande intellettuale interessato al für ewig, per far emergere il Gramsci teorico della politica e teorico per la prassi. Non è un caso che molti interventi direttamente politici di Togliatti recassero, in quel 1956, il richiamo all'autore dei Quaderni. Un Gramsci riletto e interrogato in stretto rapporto con i problemi strategici del movimento comunista, il cui dover essere “nazionale” veniva ricollocato in un preciso panorama internazionale e internazionalista; un Gramsci a cui veniva fatta risalire l'origine della “via italiana al socialismo”； un Gramsci, infine, che diventava anche oggetto di contesa politica, con quelle tendenze, interne ed esterne al PCI, critiche verso la gestione togliattiana della destalinizzazione45. L'interpretazione di Gramsci avanzata da Togliatti negli anni 1956-5846 era costruita sul nesso tra Gramsci e il leninismo. Essere “leninisti” significava riaffermare il legame con la tradizione bolscevica, riducendo il ruolo di Stalin, risalendo alle originarie ragioni d'essere del movimento comunista. Ma anche rilanciare la via italiana al socialismo, cioè essere “nazionali” in modo nuovo, riprendendo la lettura creativa del leninismo che Gramsci aveva portato avanti sulla base della distinzione tra Oriente e Occidente (guerra di posizione, egemonia, blocco storico), con una «ricognizione del terreno nazionale» simile a quella che Lenin aveva condotto in Russia. Anzi, Togliatti faceva discendere da Lenin la convinzione che «sono possibili e necessarie diverse vie di sviluppo del movimento rivoluzionario della classe operaia, in differenti situazioni storiche»47.

Bisognava dunque essere leninisti nel senso di essere capaci di “tradurre” -come Gramsci aveva tentato - il leninismo in Italia, avanzando «verso il socialismo per una via nazionale, determinata dalle condizioni storiche del nostro paese. È questa via nazionale che egli ci ha voluto aprire»48. Partiva da qui la prospettiva di un'elaborazione sempre più autonoma dei comunisti italiani, che in Gramsci aveva fondamento, che era stata parzialmente abbandonata e che ora era necessario ricominciare a praticare. Un nesso di continuità e innovazione con la tradizione comunista, che scontava però due limiti. Innanzitutto, restavano troppo in ombra proprio le peculiarità che impedivano di rinchiudere Gramsci nell'ambito di un orizzonte puramente leninista, poiché il suo pensiero non è una “variante” del leninismo, ma una teoria e una strategia autonomamente significative. In secondo luogo, insistere su Gramsci come punto di origine della “via italiana al socialismo” voleva dire di fatto rinunciare a indicarlo come possibile nuovo punto di riferimento di tutto il movimento comunista, quantomeno occidentale. Vi era dunque in Togliatti uno storicismo prudente, che permetteva in Italia innovazioni teorico-politiche di grande rilievo, ma che era attento a non rompere con il modello sovietico. Tale scelta portava Togliatti persino a irrigidire il nesso struttura-sovrastruttura, al fine di difendere la pretesa superiorità della “democrazia” sovietica: se il mutamento sul piano strutturale era avvenuto, non poteva che seguire, prima o poi, in URSS, una piena liberazione anche su quello sovrastrutturale, politi-co49. Eppure sulla dialetticità del rapporto struttura-sovrastruttura, sulla non unidirezionalità e non meccanicità del loro nesso (chiaramente indicate da Gramsci) Togliatti aveva più volte insistito e anche qui tornava a insistere, affermando che già nell'“Ordine Nuovo” erano «in germe le più profonde riflessioni dei Quaderni sul rapporto reciproco tra struttura e sovrastruttura, sulla unità di economia e di politica nel complesso della realtà sociale»50. La distinzione tra le parti diverse del reale - ricordava Togliatti sulla scorta di Gramsci - «è soltanto metodologica, non organica»51.

136


SENTIERI GRAMSCIANI

L’interpretazione che Togliatti proponeva nel 1956-58 era in ogni modo un notevole passo in avanti sulla via di una lettura di “Gramsci secondo Gramsci”， ricca di indicazioni e spunti ancora oggi validi. Iniziava da qui la scoperta di un Gramsci diverso, «teorico della politica, ma soprattutto […]politico pratico, cioè un combattente [...]. Nella politica - sosteneva Togliatti - è da ricercarsi la unità della vita di A[ntonio] G[ramsci]»5% Un filo conduttore che partiva «dai tempi della giovinezza» e si sviluppava «sino all'arresto e anche dopo». Un'indicazione, quest’ultima, che illumina la lettura dei Quaderni. Togliatti dava inizio a una nuova stagione di studi, situandola su un piano nuovo, quello costruito sulla trama della militanza politica, delineando la figura di un grande pensatore del movimento comunista calato nel dibattito internazionale, che raggiunge la propria maturità teorica nell'ambito di un preciso orizzonte e di una collocazione storicamente determinata.

10.4

Ultimo capitolo: Gramsci, un uomo
L'ultimo capitolo delle letture togliattiane di Gramsci è dedicato a un'importante opera di messa a punto storiografica e insieme teorica, che accompagna e stimola la pubblicazione delle opere gramsciane o la loro riedizione. La nuova stagione storiografica, resa possibile dalla destalinizzazione, ha nel saggio to-gliattiano su La formazione del gruppo dirigente del Partito comunista italiano nel 工923-24 un momento fondamentale. Liberando la ricostruzione storica dall'influenza diretta della politica e delle sue esigenze, una vera “rivoluzione storiografica^ veniva incoraggiata e teorizzata dallo stesso Togliatti, che scriveva: «Io ritengo sia un grave errore, nell'esporre la storia del movimento operaio e particolarmente del partito nel quale si milita e di cui si è stati e si è dirigenti, sostenere e sforzarsi di dimostrare che questo partito e la sua direzione si siano sempre mossi bene, nel migliore dei modi possibili. Si finisce, in questo modo, con la rappresentazione di una ininterrotta processione trionfale. Ed è una rappresentazione falsa, lontana dalla realtà e da essa contraddetta»53.

Nel saggio che introduceva il carteggio tra Gramsci (da Mosca e da Vienna) e Togliatti, Scoccimarro, Terracini e Leonetti, nonché la pubblicazione di documenti e articoli dell'epoca, materiale in gran parte inedito, proveniente dall'Archivio Tasca e dall'Archivio del PCI, Togliatti integrava vuoti di conoscenza, illuminava zone d'ombra, esplicitava elementi e valutazioni in precedenza solo accennati o sottintesi, ribadiva giudizi critici, ma in modi nuovi, in forme non demonizzanti, più equilibrate nelle analisi e nelle valutazioni. Una lezione di stile, fortemente innovativa della prassi seguita fin lì dai vertici dei partiti comunisti, che aiutò il rinnovamento della storiografia comunista. Al di là delle questioni di merito, restava un metodo storiografico che non sarebbe più stato contraddetto. Non privo di valore appare a questo proposito il fatto che saranno le colonne della rivista di Togliatti, “Rinascita^ a ospitare documenti, lettere, analisi relative alla vicenda storica del PCI: basti ricordare il caso, tra i più significativi, della pubblicazione - vivo Togliatti - dello scambio epistolare del 1926 sulla lotta interna al PCUS54.

L'ultimo scritto di Togliatti dedicato a Gramsci è un breve articolo pubblicato su “Paese sera” in occasione dell'uscita delle 2000 pagine di Gramsci集 due mesi prima della morte del dirigente comunista a Jalta, come si è detto occasione per un bilancio anche parzialmente autocritico sul rapporto tra il pensatore sardo e i dirigenti e gli intellettuali del suo partito, in primo luogo Togliatti, che ne avevano interpretato l'opera in relazione alle preoccupazioni e alle esigenze derivanti dalla prassi, dalla politica". Gramsci non si esaurisce nella fondazione della “via italiana al socialismo” - affermava Togliatti -, ha spessore tale da promuovere una riflessione più generale, resa urgente dalla crisi del movimento comunista internazionale. Emergeva anche il riaffiorare commosso di Gramsci come “uomo”，esempio drammatico di tensione tra teoria e prassi, tra limiti della persona e lotta per il loro superamento. Un esempio a cui Togliatti non aveva mai smesso di guardare con ammirazione e reverenza.

Molti elementi interpretativi degli anni che vanno dal 1927 al 1964 risentono, come è ovvio, del tempo di cui sono figli e ci appaiono oggi soprattutto nella loro caducità. Altri, però, restano fondamentali per capire Gramsci e il suo lascito. La politica come motore di tutta la sua ricerca; la visione dialettica del nesso struttura-sovrastruttura e società-Stato come centro del suo marxismo; la convinzione che quello “nazionale” resti un momento difficilmente eludibile nella lotta per l'egemonia: come non vedere la correttezza e l'utilità di tali chiavi ermeneutiche - che sono il fulcro della lettura togliattiana di Gramsci - di fronte a tante interpretazioni odierne, culturalistiche, neoidealistiche, ancora “liberali”？

Note
1. Cfr. J. Cammett (a cura di), Bibliografia gramsciana 1922-1988, Editori Riuniti, Roma 1991; J. Cammett, M. L. Righi (a cura di), Bibliografia gramsciana. Supplement Updated to 1993, Fondazione Istituto Gramsci, Roma 1995. La Bibliografia gramsciana, a cura di J. Cammett, M. L. Righi e F Giasi, che ne curano l'aggiornamento, è consultabile on line presso il sito della Fondazione Istituto Gramsci.

2. «Oggi, quando ho percorso via via le pagine di questa antologia, attraversate da tanti motivi diversi, che si intrecciano e talora si confondono, ma non si perdono mai, 一 la persona di Antonio Gramsci mi è parso debba collocarsi essa stessa in una luce più viva, che trascende la vicenda storica del nostro partito» (P Togliatti, Gramsci, un uomo [1964], in Id., Scritti su Gramsci, cit., p. 308).

3. M. Pistillo, Gramsci-Togliatti. Polemiche e dissensi nel 1926, Lacaita, Manduria-Bari-Ro-ma 1996; G. Vacca, Gramsci a Roma, Togliatti a Mosca, saggio introduttivo a C. Daniele (a cura di), Gramsci a Roma, Togliatti a Mosca. Il carteggio del 1926, Einaudi, Torino 1999; Vacca, Appuntamenti con Gramsci, cit., in part. pp. 71 ss.

4. Cfr. Daniele, Gramsci a Roma, To或atti a Mosca, cit., pp. 404-12 (lettera del 14 ottobre 1926).

5. Cfr. ivi, pp. 402-3 (biglietto allegato alla lettera del 14 ottobre).

6. Cfr. ivi, p. 413 (fonogramma di Togliatti all'Ufficio politico del PCd'I del 16 ottobre) e pp. 414-9 (lettera di Togliatti all'Ufficio politico del PCd'I del 18 ottobre).

7. Cfr. ivi, p. 434 (fonogramma dell'Ufficio politico a Togliatti del 26 ottobre).

8. Cfr. ivi, pp.435-9 (lettera del 26 ottobre).

9. Cfr. P. Spriano, Gramsci in carcere e il partito, Editori Riuniti, Roma i977, pp. i55 ss.; e più in generale sulle campagne per Gramsci: C. Natoli, Gramsci in carcere: le campagne per la liberazione, il partito, l>Internazionale (1932-1933), in “Studi storici”，2, 1995; Id., Le campagne per la liberazione di Gramsci, il pcd'l e l'Internazzonale (1934), in “Studi storici”，i, 1999.

I38                           SENTIERI GRAMSCIANI

10. Cfr. ad esempio A. Natoli, Introduzione ad A. Gramsci, T. Schucht, Lettere 192&1935, a cura di A. Natoli e C. Daniele, Einaudi, Torino 1997.

11. Per la corretta ricostruzione dell'episodio cfr. Spriano, Gramsci $n carcere, cit.; Lulti-ma ricerca di Paolo Spriano, l'Unità, Roma 1988; G. Fiori, Gramsci Togliatti Stalin, Laterza, Roma-Bari 1991; Vacca, Appuntamenti con Gramsci, cit., pp. 78-106. Interessanti anche i volumi di L. Canfora, Storia di una strana lettera, in Id., Togliatti e i dilemmi della politica, Laterza, Roma-Bari 1989; Id., Togliatti e i coitici tardi, Teti, Milano 1998.

12. Cfr. il documento in Spriano, Gramsci in carcere e il partito, cit., pp. 155-6; cfr. anche Vacca, Appuntamenti con Gramsci, cit., p. 120.

13. Nel luglio 1929, al X Plenum dell'Internazionale comunista, Togliatti, Grieco e Di Vittorio cercarono di difendere l'insegnamento di Gramsci, la visione non settaria e legata alla specificità nazionale, “popolare” e non seccamente “proletaria”，della “rivoluzione italiana”，di fronte alle pressioni dell'Internazionale, capitolando con una dichiarazione di principio quasi a futura memoria. Disse Togliatti: «È giusto o no porre questi problemi nelle discussioni coi compagni al centro del partito? Se il Comintern dice che non è giusto, noi non li porremo più; ognuno di noi penserà queste cose e non ne parlerà più; si dirà soltanto che la rivoluzione antifascista sarà una rivoluzione proletaria. Ma ognuno di noi penserà che non è affatto certo che ne avremo la direzione fin dal primo momento e penserà che potremo conquistarla solo nel corso della lotta». E ancora: «Abbiamo sempre detto che era compito del nostro partito di studiare la situazione particolare dell'Italia [...]. Se il Comintern ci chiede di non farlo più, non lo faremo più [...]ma, poiché non ci si può impedire di pensare, serberemo queste cose per noi e ci limiteremo a fare delle affermazioni generali. Ma io affermo che questo studio deve essere fatto» (in E. Ragionieri, Palmiro Togliatti. Per una biografia politica e intellettuale, Editori Riuniti, Roma 1976, p. 717). Cfr. sull'episodio anche A. Agosti, Palmiro Togliatti, UTET, Torino 1996, pp. 126-9.

14. Anche uno studioso come Aldo Natoli, spesso eccessivamente sospettoso verso Togliatti e il PCd'I, ha ammesso, parlando dei primi anni Trenta, che «Gramsci, da parte sua, dimostrò di nutrire fiducia in Sraffa, e certamente sapeva bene che questi aveva un rapporto diretto con Togliatti» (Natoli, Introduzione, cit., p. XXXIV).

15. Mi sia consentito il rinvio al mio Gramsci conteso, cit., pp. i0 ss.

16. B. Tosin, Con Gramsci. Ricordi di uno della «vecchia guardia», Editori Riuniti, Roma 1976, p. 98. Cfr. anche A. Lisa, Memorie. Dall'ergastolo di Santo Stefano alla casa penale di Turi di Bari, Feltrinelli, Milano 1973.

17. Cfr. Spriano, Gramsci in carcere e il partito, cit., pp. ii8-2i e Agosti, Palmiro Togliatti, cit., p. 2i4.

18. P. Togliatti, Antonio Gramsci capo della classe operaia italiana, in Id., Scritti su Gramsci, cit., p. 78. Corsivo mio.

19. Togliatti, Il capo della classe operaia italiana, cit., p. 89.

20. Mi sia consentito ancora il rinvio al mio Gramsci conteso, cit., pp. 28 ss.

21. Cfr. P. Togliatti, L'insegnamento di Antonio Gramsci [1945], in Id., Scrztt su Gramsci, cit., p. i03.

22. Id., Discorso su Gramsci ne gornz della Liberazione [1945], ivi, p. 33.

23. Id., Gramsci, la Sardegna, l'Italia [1947], ivi, p. 128.

24. Id., Discorso su Gramsci nei giorni della Liberazione, ivi, p. ii2.

25. Ivi, p. iii.

26. Croce, Antonio Gramsci - Lettere dal carcere, cit.

27. Cfr. P. Togliatti, Antonio Gramsci e don Benedetto [i947], in Id., Scritti su Gramsci, cit., pp. i29 ss.

28. Cfr. supra, CAP. 9, pp. ii3 ss.

29. «Non vuol dire l'analisi, non vogliono dire le conclusioni di Gramsci che il fascismo, nel periodo attuale della nostra vita nazionale, è qualcosa di sempre presente, come pericolo e minaccia che incombe sopra di noi?» (P Togliatti, L'antifascismo di Antonio Gramsci [1952], in Id., Scritti su Gramsci, cit., pp. i78, i80).

30. A. Gramsci, Americanismo e fordismo, prefazione e cura di F. Platone, Universale Economica, Milano i950, p. i5.

31. Il merito di questa fondamentale rivalutazione è di F De Felice, Una chiave di lettura in «Americanismo e fordismo»,讯 “Rinascita”, 42, 1972.

32. Sui problemi e echi della pubblicazione delle Lettere e dei Quaderni mi si consenta ancora il rinvio al mio Gramsci conteso, cit. Cfr. anche tutta la nuova e interessante documentazione presentata in C. Daniele (a cura di), Togaattz editore di Gramsci, Introduzione di G. Vacca, Carocci, Roma 2005.

33. Cfr. le testimonianze di A. Natta (Conclusioni in AA.VV., Egemonia, Stato, partito in Gramsci, Editori Riuniti, Roma 1977, p. 274) e C. Luporini (Introduzione a Id., Dialettica e materialismo, Editori Riuniti, Roma 1974, p. XXVIII).

34. Già in una lettera del 25 aprile 1941 al leader del Comintern Dimitrov (cit. in Vacca, Appuntamenti con Gramsci, cit., pp. 130-1).

35. V. Gerratana tenne sempre a riconoscere i meriti dell’edizione tematica e mai indulse alla sua “demonizzazione”. Cfr. la sua Prefazione a Gramsci, Quaderni del carcere, cit., p. XXXIII.

36. Cfr. P. Togliatti, Intervento alla Commissione culturale nazionale [1952], in Id., La politica culturale, cit., pp. 201 ss.

37. G. Prezzolini, La coltura italiana, La Voce, Firenze 1923, p. 122.

38. P. Togliatti, La «intelligenza» italiana [1923], ora in Id., Opere, I, a cura di E. Ragionieri, Editori Riuniti, Roma 1967, p. 490.

39. P. Togliatti, Pensatore e uomo d'azione [1949], ora in Id., Scritti su Gramsci, cit., p. 149.

40. Cfr. Lettera di Palmiro Togliatti ad Ambrogio Donini, Istituto Gramsci (Roma, 11 dicembre 1954), in A. Vittoria, Togliatti e gli intellettuali. Storia delllstztuto Gramsci negli anni Cinquanta e Sessanta, Editori Riuniti, Roma 1992, pp. 275-6.

41. Togliatti, Pensatore e uomo d'azione, cit., p. 143.

42. Togliatti, L'antifascismo di Antonio Gramsci, cit., p. 178.

43. P. Togliatti, Storia come pensiero e come azione [1954], in Id., Scritti su Gramsci, cit., p. 189.

45. Sul piano degli studi gramsciani, tra quelli di orientamento polemico verso il togliat-tismo occorre ricordare almeno A. Caracciolo, G. Scalia (a cura di), La città futura. Saggi sulla figura e il pensiero di Antonio Gramsci, Feltrinelli, Milano 1959 (saggi, tra gli altri, di Caracciolo, Guiducci, Tamburrano, Tronti).

46. I tre saggi togliattiani a cui mi riferisco - Attualità del pensiero e dell'azione di Gramsci (1957), Il leninismo nel pensiero e nell'azione di A. Gramsci (Appunti) (1958) e Gramsci e il leninismo (1958) - possono essere considerati come un corpus unitario.

47. Togliatti, Gramsci e il leninismo, cit., p. 261.

48. P. Togliatti, Attualità del pensiero e dell'azione di Gramsci [1957], in Id., Scrztt su Gramsci, cit., p. 209.

49. Ivi, pp. 206-7.

50. Ivi, p. 202.

51. Togliatti, Il leninismo nel pensiero e nell'azione di A. Gramsci, cit., p. 233.

52. Ivi, p. 213.

53. P. Togliatti, La formazione del gruppo dirigente del Partito comunista italiano nel 192324 [1962], in Id., Scritti su Gramsci, cit., p. 280-1.

54. Cfr. “Rinascita”，22, 1964. Cfr. anche la breve messa a punto togliattiana relativa allo stesso argomento (in “Rinascita”，24, 1964).

55. 2000 pagine di Gramsci, a cura di G. Ferrata e N. Gallo, Il Saggiatore, Milano 1964.

56. Cfr. supra, nota 2.

II

L’egemonia e i suoi interpreti
ii.i

Dopo il ’56： tra dittatura e democrazia
Tutti oggi concordano probabilmente nel riconoscere che il concetto di egemonia è la più importante categoria teorico-politica dei Quaderni. Tutte le opere che si sono occupate del pensiero di Gramsci, complessivamente inteso, da trent’anni a questa parte, si sono occupate anche del concetto di egemonia. Non sarà ovviamente possibile, in questa sede, soffermarsi su tutte. Mi limiterò a ricordare le opere specificatamente dedicate all’egemonia e quelle che comunque alla delucidazione di questa categoria hanno apportato un contributo specifico.

Non sempre il tema è stato in primo piano, nella ricezione e nello studio del pensiero di Gramsci. La consapevolezza piena della sua rilevanza, della sua novità, della sua specificità ha anzi tardato a emergere e risale solo agli anni Settanta. Va tuttavia ricordato come già nel 1958, all'inizio del suo contributo per il convegno di “studi gramsciani” di Roma, Giuseppe Tamburrano lamentasse come la «concezione dell'egemonia» fosse «un aspetto del pensiero politico di Gramsci che non è stato sufficientemente studiato ed approfondito»1. Era un’affermazione senza dubbio veritiera. La categoria di egemonia era stata lasciata un po’ sullo sfondo nella ricostruzione del pensiero di quel Gramsci “grande intellettuale nazionale” che aveva dominato a lungo nel dopoguerra, specie a partire dalla prima pubblicazione delle Lettere e dei Quaderni. Era stata una grande operazione “egemonica”，che evidentemente non su questo tema aveva potuto e dovuto insistere esplicitamente per poter essere portata avanti.

Il dibattito sull'egemonia si può dire che inizi quando - dopo il 1956 - inizia una riflessione teorico-strategica sul nuovo che fare?; ritorna così il dibattito su Gramsci, la cui opera viene vista come terreno di riflessione e approfondimento delle questioni politiche che stanno davanti al movimento operaio (socialista e comunista) internazionale. Alla polemica di alcuni settori di intellettualità socialista o comunista, anche su Gramsci, la risposta di Togliatti - nelle due relazioni su Gramsci e il leninismo presentate al convegno di Roma del '58 - conteneva da una parte la sottolineatura di quanto la riflessione matura di Gramsci dovesse all'incontro con Lenin; dall'altra, l'indicazione anche di quanto, con i Quaderni, Gramsci avesse iniziato in realtà a scrivere un “capitolo nuovo” del leninismo. A proposito dell’egemonia, Togliatti aveva affermato che fra i termini “egemonia” e “dittatura” «una differenza vi è, ma non di sostanza»2 - poiché se era vero che l'egemonia si riferiva alla società civile, e quindi era concetto «più ampio», non bisognava dimenticare che per Gramsci la differenza tra società civile e società politica era «soltanto metodologica, non organica. Ogni Stato è una dittatura, e ogni dittatura presuppone non solo il potere di una classe, ma un sistema di alleanze e di mediazioni»3.

Era una risposta filologicamente corretta, ma politicamente debole. Come coglieva lo stesso Tamburrano, che insisteva, con ragione - a Roma e dopo Roma -, sulla specificità del concetto, sia pure incalzando il segretario del PCI a partire da posizioni un po’ strumentali, tese a sostenere la democraticità del pensiero di Gramsci anche al fine di negare la legittimità della tradizione comunista. Nell'intervento compreso nel volume La città futura, che fu il momento più importante della polemica verso il PCI sul terreno delle letture di Gramsci nel post ’56, Tam-burrano sottolineava come Gramsci avesse insistito sul fatto «che non basta conquistare gli strumenti del dominio politico, ma occorre prima della conquista dello Stato [ottenere] il consenso delle masse interessate al socialismo. Il che significa [...] conquista democratica e mantenimento democratico del potere proletario»4. Riprendendo la polemica nella sua monografia gramsciana del ’63, Tam-burrano ricordava a Togliatti che «se è vero che ogni Stato è una dittatura nel senso marxistico, è anche vero che questa dittatura fondamentale può essere esercitata democraticamente o autoritariamente»5. La teoria dell’egemonia costituiva dunque per Tamburrano «l’approfondimento ed il superamento della teoria leninista dello Stato»6. Per cui «la teoria dell’egemonia è una teoria democratica ed è un filone di pensiero nuovo in Gramsci e nella dottrina comunista»7.

11.2

1967： direzione politica e culturale
Il secondo capitolo di questa breve storia della fortuna del concetto di egemonia è stato scritto da Norberto Bobbio in occasione del convegno gramsciano di Cagliari del 1967. Nell’ambito della sua celebre relazione su Gramsci e la società civile, Bobbio affermava che in Gramsci «il momento della forza [era] strumentale e quindi subordinato al momento dell’egemonia, mentre in Lenin [...] dittatura ed egemonia procedono di pari passo, e comunque il momento della forza è primario e decisivo»8. Ma questo fatto non era essenziale, riconosceva Bobbio, poiché poteva anche essere dovuto alle diverse contingenze storiche. Per Bobbio la differenza essenziale, la peculiarità dell’egemonia gramsciana stava, coerentemente con la sua visione della società civile, nello spostamento dell’accento sulla direzione culturale: se fino al '26 il termine compariva anche in Gramsci con lo stesso significato in cui lo si trova nella tradizione leninista (cioè «nel senso di direzione politica» della classe operaia rispetto alle classi alleate), nei Quaderni si aveva un allargamento del concetto di egemonia, che passava a significare «anche direzione culturale" Anche e soprattutto, poiché la sottolineatura era proprio per il ruolo di quelle «organizzazioni così dette private, come la Chiesa, i sindacati, le scuole, ecc.» - così Gramsci nella citata lettera a Tania del 7 settembre 1931 - tramite cui si esercita l’《egemonia di un gruppo sociale

M2


SENTIERI GRAMSCIANI

sull'intiera società nazionale». Insomma, chiosava Bobbio, non solo il partito, ma «tutte le altre istituzioni della società civile (intesa in senso gramsciano) che hanno qualche nesso con l'elaborazione e la diffusione della cultura»10.

Del 1967 è anche un saggio di Luciano Gruppi su “Critica marxista” che -se non vado errato - rappresenta il primo scritto dedicato interamente al concetto di egemonia. Lo stesso Gruppi, nel 1972, sarà l'autore del primo libro contenente nel titolo un riferimento all'egemonia, che del resto costituisce l'argomento centrale, anche se non unico, del volumetto11. Nel saggio del '67 Gruppi affermava in primo luogo che «con il termine di egemonia, Gramsci vuole soprattutto sottolineare il momento di direzione della dittatura del proletariato,\a capacità di guidare un sistema di alleanze [...]. Per Gramsci il concetto di egemonia comprende, di norma, quello di direzione e di dominio insieme»12. Non si sarebbe dunque molto lontani dall'insegnamento di Lenin e da un'interpretazione del termine soprattutto come capacità di guidare un sistema di alleanze della classe operaia. Tanto è vero che per Gruppi il concetto, se non il termine, era presente - anche se non pienamente maturo - fin dall'^Ordine Nuovo”.

Nel libro del 1972 il riferimento a Lenin certo non veniva meno, ma era maggiormente sottolineata l'originalità della concezione gramsciana. Se da una parte «l'egemonia - scriveva Gruppi - è capacità di direzione, di conquistare alleanze, capacità di fornire una base sociale allo Stato proletario», sempre nell'ambito della teoria leninista della dittatura del proletariato13, dall'altra l'autore sottolineava lo sviluppo che il termine aveva nella riflessione gramsciana, le oscillazioni presenti nei Quaderni, e recepiva l'aspetto già segnalato da Bobbio dell'egemonia come «fatto culturale, morale, di concezione del mondo»14. Gruppi cercava però di superare l'unilateralità della visione bobbiana con un opportuno riferimento al concetto di “blocco storico”，cioè sottolineando che «l'egemonia tende a costruire un blocco storico, a realizzare cioè un'unità di forze sociali e politiche differenti tenute insieme attraverso la concezione del mondo che essa ha tracciato e diffuso»15.

u・3
Anni Settanta: egemonia e apparato egemonico
È negli anni Settanta che la riflessione sull'egemonia, come tutta la riflessione su Gramsci, fa un deciso salto di qualità. Il concetto inizia a imporsi come centrale nello strumentario teorico dei Quaderni, tanto da essere indagato anche al di fuori del tradizionale ambito della teoria politica: significativo, ad esempio, è che la riflessione pedagogica sottolinei, con Angelo Broccoli, come «ogni rapporto di “egemonia” [sia] necessariamente un rapporto pedagogico»16.

Tornando all'indagine politologica e filosofica, il contributo di Nicola Au-ciello, del 1974, su Socialismo ed egemonia in Gramsci e Togliatti, metteva bene a fuoco i «due significati principali» che egemonia ha nei Quaderni, di direzione politica e di direzione intellettuale e morale. A differenza di Gruppi, l'autore negava che egemonia fosse insieme di direzione e dominio. L'«esercizio del dominio» gli sembrava funzionale «alla crescita dell'egemonia» e dunque l'espansione dell'egemonia si tramutava in «riduzione progressiva dell'elemento Stato-forza», fino all'estinzione stessa dello Stato17. Questa era la specificità gramsciana del concetto, che veniva declinato così sul terreno della democrazia, sia pur prendendo le distanze dalla lettura di Tamburrano, definita «pretestuosamente democraticistica». In polemica con Bobbio, inoltre, Auciello ricordava anche il «fondamento economico-strutturale della egemonia», poiché «il grado di espansività egemonica di un gruppo sociale è anzitutto di carattere obiettivo, relativo cioè alla sua posizione economica»18.

Nel 1975 usciva in Francia il libro di Christine Buci-Glucksmann su Gramsci e lo Stato, tradotto in Italia l'anno seguente, il primo a poter usufruire parzialmente della nuova edizione critica dei Quaderni. L'autrice sottolineava il salto qualitativo esistente fra Quistione meridionale e Quaderni: nel 1926 egemonia era ancora solo una strategia del proletariato, nel Quaderno i«si produce invece un rovesciamento di campo; l'egemonia, specificata dal nuovo concetto di apparato egemonico, riguarda anzitutto le pratiche della classe dominante»19, anche se nel Quaderno i tali concetti (egemonia, apparato egemonico) non erano ancora legati alla problematica dello Stato (come sarà nei Quaderni 7 e 8). Più tardi però l'allargamento del concetto di Stato era avvenuto proprio, per Buci-Glucksmann, con «l'incorporazione dell'apparato egemonico»20.

Il concetto di “egemonia” derivava da Lenin, quello di “apparato egemonico^ era nuovo, prettamente gramsciano, si riferisce alla classe dominante e solo a quella. Buci-Glucksmann, di scuola althusseriana, si allontanava teoricamente da Althusser, cioè da ogni impostazione struttural-funzionalista, sostenendo che «il concetto di egemonia [...] non può essere ridotto alla nozione marxista di ideologia dominante»21, poiché «l'apparato egemonico è attraversato dal primato della lotta di classe»22. E infatti affermava che in Gramsci «non c'è alcuna teoria dell'egemonia senza una teoria della crisi di egemo-nia»23. Era dunque in primo luogo rigettata la pretesa, avanzata dal Poulant-zas di Potere politico e classi sociali, di “ridurre” l'uso del concetto di egemonia alle sole «pratiche politiche delle classi dominanti»24. In secondo luogo, allorquando una classe al potere è egemone, lo è - chiariva l'autrice - «in quanto fa avanzare l'insieme della società: la sua prospettiva è “universalistica”, e non “arbitraria”》. Al contrario, per Gramsci «il momento dell'arbitrario, il ricorso alle forme più dirette o dissimulate di autoritarismo, di coercizione, segnano una “crisi larvata di egemonia”》25.

Un altro contributo della Buci-Glucksmann veniva sulla genealogia del concetto: “egemonia” era termine largamente usato, addirittura “corrente”, nella Terza Internazionale, non solo in Lenin o in Stalin26. Il concetto gramsciano, sia pure disgiunto dal termine, era presente fin dall'“Ordine Nuovo” anche per questa autrice. A partire dal '24 - negli anni di maggior legame coi dibattiti dell'Internazionale e del vertice bolscevico - Gramsci lo aveva elaborato, sulla base della teoria leninista della direzione di classe nell'ambito di una politica di alleanze. Anche se solo nel '29 vi era stata, come già accennato, una «ristrutturazione del concetto» stesso.

144


SENTIERI GRAMSCIANI

II.4 1975-76： egemonia e democrazia
A metà degli anni Settanta si situa il celebre dibattito di “Mondoperaio” su “egemonia e democrazia”，di cui fin troppo palesi paiono oggi le motivazioni politico-strumentali27. Era in effetti con l'occhio rivolto alla situazione politica e al sorgere del “nuovo corso socialista” di Bettino Craxi che la rivista ufficiale del PSI incalzava sul piano culturale il Partito comunista per denunciare un presunto permanere di elementi non democratici nella sua tradizione culturale. Le riflessioni di Massimo Salvadori prendevano le mosse da alcune elaborazioni di casa comunista, secondo le quali - per Salvadori - «Gramsci avrebbe compiuto una sorta di “rotazione” teorica, all'inizio della quale sarebbe stato all'interno del leninismo e della sua prospettiva e alla fine della stessa avrebbe aperto, proprio attraverso l'elaborazione compiuta della “teoria dell’egemonia”，la strada alla strategia attuale del PCI»28. La conclusione cui perveniva Salvadori era che l'egemonia in Gramsci non era nella sostanza altra cosa dalla dittatura del proletariato; che Gramsci non era altra cosa da Lenin: «la teoria dell'egemonia gramsciana è l'espressione più alta e complessa del leninismo»29.

Sulla stessa lunghezza d'onda gli altri interventi di esponenti di area socialista. Sorprendentemente Bobbio si chiedeva se fosse lecito per un partito riformista “servirsi” di un pensatore rivoluzionario per giustificare la propria politica riformista30. La novità rappresentata da Gramsci rispetto alla tradizione leninista -proclamata da Bobbio nel '67 - era bruscamente (e strumentalmente) accantonata. Per cui aveva buon gioco Lucio Colletti a concludere con la sostanziale estraneità di Gramsci alla tradizione democratica31. È facile vedere - anche da questi rapidissimi cenni - come gli intellettuali socialisti protagonisti dell'offensiva culturale su egemonia e democrazia rifiutassero di vedere la novità dell'elaborazione dei Quaderni. Non nel senso che essa fosse riformista piuttosto che rivoluzionaria, ma che essa si indirizzava prima alla comprensione della realtà storico-sociale che all'elaborazione di una strategia per il movimento operaio. L'egemonia era una categoria che andava letta in relazione all'allargamento del concetto di Stato, alla novità morfologica che tale novità segnalava, trasformando conseguentemente anche il concetto di rivoluzione32.

ii.5 1977: le forme dell'egemonia
Le migliori, pur se spesso indirette, risposte alle posizioni polemiche dell'intellettualità socialista vennero da uno dei due principali “appuntamenti gramsciani” messi in essere per il quarantesimo anniversario della morte di Gramsci, quello di Frattocchie, organizzato dal PCI nel gennaio 1977 su “Egemonia Stato partito in Gramsci”. L'altro appuntamento fu il convegno tenutosi a Firenze nel dicembre dello stesso anno33, convegno che - dedicato alle categorie teorico-politiche dei Quaderni - molto più spazio rispetto al tema dell'egemonia avrebbe dato a quello della “rivoluzione passiva”. La qual cosa appare sintomatica dell'influenza profonda che la situazione politica non poteva non avere, in quel drammatico 1977, sull'attività dell’“intellettuale collettivo” comunista.

La relazione tenuta a Frattocchie da Valentino Gerratana iniziava una lunga ricerca dell'autore su un tema che Gerratana enunciava così: «Strumenti e istituti dell'egemonia» non sono indipendenti «dai soggetti storici dell'egemonia [...]. Le forme storiche dell'egemonia [...] variano a seconda della natura delle forze sociali che esercitano l'egemonia» stessa34. Gerratana distingueva nei Quaderni innanzitutto una teoria generale dell'egemonia, intesa come categoria interpretativa della storia, dunque riferibile a classi diverse, e anche a «gruppi sociali e politici che agiscono all'interno di una stessa classe». (Si pensi ai moderati vs il “partito d'azione^ nel Risorgimento; si pensi all'egemonia esercitata tramite il trasformismo.) Il modello borghese però non era stato proposto da Gramsci come «modello di strategia politica valido anche per la classe operaia»; ove «muti il referente di classe dell'egemonia - affermava Gerratana - devono anche mutare strumenti ed istituti, in una parola l'apparato dell'egemonia stessa»35. Se una classe sfruttatrice ha bisogno di «forme di egemonia che suscitino un consenso traducibile in delega, un consenso da alleati subalterni», una classe che lotta per porre fine a ogni sfruttamento vuole «un'egemonia senza alleati subalterni, una egemonia che sia educazione permanente all'autogoverno», il che richiede istituti e strumenti - affermava Gerratana - «con caratteri profondamente innovatori»36.

Anche Biagio De Giovanni a Frattocchie avanzava alcune precisazioni sul concetto di egemonia, raffrontata anche all'attualità politica. Fin dal tempo di Gramsci si era in una situazione di diffusione dell'egemonia, coincidente con l'espansione dello Stato. Ora, a differenza che in passato, però, era «attraverso il pluralismo che si muove lo scontro delle egemonie»37, ovvero nulla impediva al confronto egemonico di avvenire sul terreno della democrazia politica, anzi tale terreno era richiesto, ricordando tra l'altro che l'egemonia aveva per soggetto soprattutto una classe e non un partito.

11.6

Egemonia e “prestigio”
Del 1977 è un ampio saggio di Perry Anderson, originariamente apparso sulla “New Left Review”，e tradotto l'anno dopo per i tipi di Laterza. Anderson sottolineava negativamente quelli che per lui sono progressivi slittamenti semantici del termine, sembrandogli di rintracciare in ciò presunte “antinomie” presenti nei Quaderni. Egemonia era termine «coniato in Russia per definire il rapporto fra proletariato e contadini in una rivoluzione borghese» e «da Gramsci importato in Europa occidentale per descrivere il rapporto tra la borghesia e il proletariato in un ordinamento capitalistico consolidato»38. In comune tra le due accezioni vi era l'importanza data alla ricerca del consenso. Ma - ecco la critica dell'autore - nel rapporto fra classi antagoniste è fondamentale la coercizione: Gramsci sembra sottovalutarlo, o meglio la sua teoria porta a sottovalutare questo fatto. In realtà è impossibile - sostiene l'autore - conquistare l'egemonia prima di conquistare il potere e lo Stato.

146


SENTIERI GRAMSCIANI

Al saggio di Anderson replicherà qualche anno più tardi Gianni Francioni, mostrando come ormai fosse impossibile avanzare letture dei Quaderni che non tenessero nel dovuto conto la loro “storia interna”. Studiando la datazione delle diverse note e facendo attenzione alla distinzione fra testi A e C, infatti, Francioni mostrava l'erroneità delle tesi di Anderson della cosiddetta «metamorfosi in tre tappe del concetto di egemonia». Per Francioni la dimostrazione era semplice: «Se si va a individuare il primo apparire delle formulazioni che Anderson segnala per fondare la tesi dei “tre momenti” dell'egemonia gramsciana, e dunque non ci si ferma alle seconde stesure di questi testi (le sole che Anderson cita) ma si rintracciano e datano le loro prime stesure nei Quaderni» cadeva l'ipotesi cronologico-logica fissata dallo storico inglese: «Quello che Anderson vede come il punto d'arrivo della “amplificazione” gramsciana del concetto ne costituisce viceversa uno dei dati di partenza»39. Non aver tenuto conto della struttura diacronica dei Quaderni aveva impedito allo storico inglese di cogliere lo svolgersi del ragionamento gramsciano, l'avanzare della sua elaborazione, facendolo giungere all'errata convinzione dell'intima contraddittorietà dello statuto teorico dell'elaborazione del carcere.

Tornando alla fine degli anni Settanta, c'è ancora da segnalare un contributo di parte cattolica che anch'esso crede di cogliere una contraddizione di fondo in Gramsci: Carmelo Vigna40 affermava la supremazia nei Quaderni dell'egemonia culturale su quella politica, della “verità” sulla forza, pur restando poi avviluppato Gramsci nella contraddizione derivante dal fatto che il suo bagaglio politico gli aveva impedito di andare oltre la politica, di superare Lenin e Machiavelli in modo compiuto, e dunque di riconoscere che un discorso di “verità” non poteva che essere metapolitico.

Del 1979 è anche il libro di Franco Lo Piparo, Lingua intellettuali egemonia in Gramsci, destinato ad avere vasta eco per la novità della sua tesi interpretativa, che poneva all'origine del concetto di egemonia di Gramsci il giovanile interesse di questi per la glottologia e la fondamentale categoria di “prestigio”, che Gramsci aveva iniziato a usare in campo politico (col significato di “direzione etico-culturale”)4【fin dal 1918. Per operare tale ipotesi genealogica, Lo Piparo in primo luogo interpretava la categoria di egemonia unicamente come “consenso” (opposto a “forza” e “coercizione”)4« in secondo luogo relativizzava l'influenza della tradizione sovietica (ricostruita soprattutto da Buci-Glucksmann e da Anderson). Egli non negava che nella scelta finale del termine, nei Quaderni, in Gramsci avesse influito il dibattito terzinternazionalista43. Ma sosteneva che “egemonia” era termine usato fino al '24 come semplice “supremazia” e “predominio^, mentre il concetto, la problematica che poi da questo termine sarà indicata nel Gramsci maturo era presente appunto con il termine “prestigio”. Nel concetto di egemonia era dunque da vedere, per Lo Piparo, «una elaborazione e un arricchimento del concetto linguistico di prestigio»44.

In effetti - va ricordato - anche nei Quaderni si può leggere che il «consenso nasce “storicamente” dal prestigio [...] derivante al gruppo dominante dalla sua posizione e dalla sua funzione nel mondo della produzione» (Q 12, 1,与明)：i due termini sembrano indicare due concetti che sono parenti stretti, ma non identici. In più Lo Piparo si spingeva ad affermare che sia “egemonia” che “prestigio^ provenivano e anche appartenevano a una visione “liberale” del mondo45, propria del giovane Gramsci, ma evidentemente presente anche nel Gramsci maturo, quella esemplificata dal liberale Ascoli contro il protezionista Manzoni, che chiedeva «protezione e sostegno linguistico allo Stato». Ma, vien da chiedersi, basta questo per credere che lo stesso valesse per il Gramsci maturo sul piano storico-sociale? E ci sarebbe stato un “Gramsci maturo” quale noi lo conosciamo senza il decisivo periodo 1923-24, la scoperta della relativa autocritica leniniana e la fondazione della differenza Oriente-Occidente?

u・7

Anni Ottanta: un Gramsci non moderno?

Minori di numero e di qualità sono i contributi registrati negli anni Ottanta, sia in merito alle interpretazioni di Gramsci, sia per quel che concerne anche il concetto di egemonia. Voglio qui ricordare Nicola Badaloni, che nel 1987 tornava a insistere sull'egemonia in relazione al concetto di blocco storico: «Il tema centrale del pensiero marxista di A. Gramsci mi sembra da ravvisare nel fatto che egli non è disposto ad attribuire preliminarmente e per ogni situazione determinata, funzione egemonica o ai movimenti da imprimere alla struttura o a quelli da promuovere nella sovrastruttura entro ciò che egli chiama “blocco storico”, giacché in condizioni e contesti diversi sia l’una che l'altra possono rappresentare la principale oggettivazione produttiva»46. Il «principio teorico-pratico dell'egemonia» va dunque inteso «come sintesi di sviluppo economico e di consapevolezza critica», in una prospettiva in cui «l'economia non è più un oggetto “reificato”，ma dipendendo da scelte umane, diviene, in vari modi e pur tra molti impedimenti un'attività consapevole»47. La teoria dell'egemonia così delineata viene colta come qualcosa di polivalente, non predefinito, aperto a declinazioni le più varie. Anche sul piano della soggettività individuale:

Egemonia significa [...] per Gramsci apertura storica, anche individuale, a una molteplicità di pratiche di vita, volute o subite dai diversi gruppi sociali, consce o inconsce ma non determinate a priori in modo tale da fissare in maniera definitiva quel che deve essere dominante. Sul terreno delle scelte individuali di vita, Gramsci scrive questo splendido passo: «La comprensione critica di se stessi avviene [...] attraverso una lotta di “egemonie^ politiche di direzioni contrastanti, prima nel campo dell'etica, poi della politica, per giungere a una elaborazione superiore della propria concezione del reale»48.

Interessante, anche perché sintomatico del particolare clima degli anni Ottanta, spesso critico verso il lascito dei Quaderni in seguito all'affermarsi di altri paradigmi, potremmo dire “di altre egemonie”, un contributo di Gian Enrico Rusconi del 1987, pubblicato nel 1990, nel quale l'autore sosteneva esservi in Gramsci due teorie dell'egemonia. Una - inattuale, non moderna - era soprattutto volontà di affermazione di una “visione del mondo”49. L'altra era invece individuata in «un processo comunicativo fondato sulla ricerca del consenso tramite

148


SENTIERI GRAMSCIANI

persuasione [...]. L’egemonia intesa come comunicazione - scriveva l'autore - rimanda ad una teoria consensuale della verità, ad una teoria dell’agire comunicativo come fondamento dell’agire politico»50. Siamo ad Habermas, dunque, cioè all'affermazione - per usare le parole di Rusconi - di «una società pluralista adulta», in cui Gramsci - con quello che Rusconi chiamava «un concetto maturo di egemonia» - poteva sopravvivere solo se profondamente amputato.

11.8

Anni Novanta: egemonia e interdipendenza

Dopo T89 in parte cambia il panorama degli studi gramsciani. E soprattutto sul concetto di egemonia - per l'insieme di vari fattori, anche fra loro del tutto indipendenti (necessità di ripensare la teoria e la strategia delle sinistre; diffusione dell'autore in nuovi ambiti geografici e disciplinari; riflessione su globalizzazione e destino dello Stato-nazione) - torna ad accendersi l'interesse. Una prima rilettura che si segnala per originalità e respiro è quella condotta da Giuseppe Vacca, secondo il quale «il concetto di egemonia [...] contiene, quanto meno in nuce, una nuova concezione della politica»51. L'orizzonte del pensiero di Gramsci era per questo autore la crisi dello Stato-nazione e lo scenario internazionale. Perciò la politica-egemonia poteva essere sviluppata da una classe e da una dottrina che concepissero lo Stato come passibile di tendenziale esaurimento. Una classe «economicamente e politicamente internazionale: un soggetto che sviluppa interamente le sue facoltà in un orizzonte che trascende le funzioni tradizionalmente stabilite dagli Stati nazionali»52, scriveva Vacca. Quindi «il terreno decisivo di affermazione della politica-egemonia» era per Vacca legato a un «orizzonte sovranazionale e mondiale»53 e «il fondamento della teoria dell'egemonia non può essere che un principio d'integrazione dell'agire politico in una visione unitaria e solidale del genere umano: il principio d'interdipendenza»4

È una lettura indubbiamente innovativa, che induce a non poche domande. Il mondo economicamente unitario di Gramsci è quello post-rivoluzionario. Trasportare questa visione in un'epoca “senza rivoluzione” già di per sé può essere fuorviante - rispetto a Gramsci - poiché rischia di espungere dal panorama teorico-politico il tema della lotta di classe. Riproporlo poi nell'epoca della cosiddetta globalizzazione pare possa dar vita a fraintendimenti ancora maggiori. Vacca scrive: «la “filosofia della praxis” si propone il compito di unificare solidalmente il genere umano»55. Viene da chiedersi: esiste per Gramsci un genere umano indistinto, indifferenziato, non articolato ad esempio in sfruttati e sfruttatori? E cosa vuol dire “unificare solidalmente”？ Se la tesi dell'autore va intesa come affermazione della necessità di lottare contro gli ostacoli per tale unificazione, la lettura è lecita. Resta a mio avviso abbastanza incongruo l'uso del termine “interdipendenza”，che evoca un mondo più pacificato di quanto non sia in realtà. Anche perché in un altro saggio degli stessi anni Vacca scriveva: «L'idea che “la dottrina dell'egemonia” debba costituire un “complemento della teoria dello Stato-forza” [...] postula una subordinazione permanente della politica-potenza alla politica-egemonia. Il progetto non potrebbe essere perseguito se non superando lo Stato-nazione ed integrandolo in raggruppamenti sovranazio-nali fra loro coordinati»".

Ma Gramsci mi sembra ribadisca che il polo dell'egemonia è un completamento dello Stato-forza, non la sua sostituzione. Tenendo fermo ciò, si può anche dire che vi sono fasi in cui vi è “subordinazione” della forza all'egemonia, come è auspicabile. Ma che essa sia “permanente” sembra essere solo un (condivisibile) auspicio. Mentre il superamento dello Stato-nazione in «raggruppamenti sovranazionali fra loro coordinati» sembra ancora lontano dall’auspicio gramsciano dell'estinzione dello Stato e dell'affermazione della società regolata, se non proprio un'altra cosa. Vacca aggiunge però che «è lo Stato-nazione il luogo in cui, per un periodo di tempo prevedibilmente ancora molto lungo, la lotta politica viene decisa. Il terreno principale degli spostamenti dei rapporti di forza è dunque nazionale»57.

11.9 Egemonia e globalizzazione
Anche nel 1997, sessantesimo anniversario della morte di Gramsci, non sono mancati riferimenti alla tematica dell'egemonia. Nel convegno di Cagliari58, ad esempio, è stato dibattuto il tema da un'angolazione poco usuale in Italia, ma diffusa nel mondo anglosassone, quella dell'utilizzo del concetto di egemonia nel campo degli studi sulle relazioni internazionali, anche per la presenza di due studiosi come Stephen Gill e Robert Cox (che parlava a Cagliari anche di “egemonia globale”，l'egemonia all'epoca della globalizzazione). Chi però inquadrava meglio e più diffusamente il tema era Mario Telò, che insisteva sulla centralità, in Gramsci, dello Stato-nazione anche per quel che concerne lo scenario internazionale. Gramsci restava «ancorato all'idea che l'attore internazionale principale è lo Stato-egemone, e non un sistema economico-politico internazionalizzato e transnazionalizzato». E aggiungeva: «l'egemonia non è solo un attributo dello Stato egemone, ma nasce nel complesso dei rapporti sociali, ideologici, politici interni allo Stato-nazione egemone»59. Interessante, nell'argomentazione di Telò, la critica che egli rivolge agli autori anglo-americani sopra nominati per quel che concerne la scarsa importanza che - nell'ambito della lotta egemonica -essi assegnano alla dimensione “istituzionale”，in Gramsci indubbiamente presente. Si coglie così un limite preciso di molti interpreti di lingua inglese che si confrontano con Gramsci, non solo di quelli che si occupano di relazioni internazionali.

Nel 1997 altri autori puntavano la loro attenzione sui rapporti egemonici a fronte dei processi di crisi dello Stato-nazione, arrivando a conclusioni parzialmente diverse. Pasquale Voza ad esempio scriveva:

«Non c'è Stato senza egemonia»: aveva detto Gramsci [...]. Ebbene ora, dovremmo dire, c'è una egemonia capitalistica senza Stato, senza cioè l'attiva mediazione sociale e culturale dello Stato-nazione. Le casematte di questa egemonia capitalistica non sono riconducibili entro i confini tradizionali degli “apparati ideologici di Stato”，ma si articolano

SENTIERI GRAMSCIANI

e si intrecciano in una trama di poteri e di saperi di ordine sovranazionale, che concorrono alla formazione dello spirito pubblico e ai nuovi processi di regolazione sociale60.

II.IO

La parola “egemonia”
Per concludere intendo far cenno brevemente a due studi degli ultimissimi anni. Nel suo libro su Gramsci storico - che rappresenta una proposta interpretativa a tutto campo dei Quaderni - Alberto Burgio sottolinea a proposito del concetto di egemonia due elementi. In primo luogo, l'egemonia è sempre anche economica: «Gramsci ribadisce a più riprese che l'egemonia ideologica del dominante -scrive Burgio - si radica nella sua egemonia economica, della quale la direzione “intellettuale e morale” è funzione». È «il fondamento materialistico -strutturale - della relazione egemonica»61. La «funzione egemonica» ha dunque «due versanti»: quello «economico» e quello «etico-politico». E la crisi egemonica, o crisi organica, è parimenti sia strutturale che sovrastrutturale62. Concetti non nuovi, ma che risulta utile ribadire nel momento in cui vanno diffondendosi nuove letture “culturaliste” di Gramsci e delle categorie gramsciane.

La seconda annotazione di Burgio che va richiamata mi sembra invece originale: la «relazione egemonica», pur se «dettata da interessi di parte», costituisce un incremento, «per il fatto stesso di trasmettere conoscenza», delle capacità critiche dei subalterni: «Educare implica innalzare, per quanto strumentalmente, il livello culturale [...]. L’“espansione” del dominante - mentre sancisce l’incremento del suo potere e delle sue capacità di controllo - pone le premesse di una più intensa conflittualità sociale»63. La relazione egemonica è dunque ambivalente -spiega Burgio -, poiché «l'aumento della capacità di direzione del dominante comporta (anzi coincide con) la costituzione di soggettività autonome, potenzialmente conflittuali». Con il Novecento, aggiunge l'autore, «archiviata la funzione dinamica assolta sullo sfondo delT“espansione” borghese, la relazione egemonica consiste adesso nello scambio tra condizioni di favore (o minore discriminazione) e la disponibilità all'acquiescenza nei confronti della resistenza conservatrice (o dell'offensiva dispotica) del dominante». Fordismo e fascismo in questo sono facce diverse di una stessa medaglia: non basta in ogni caso - anche nelle «dittature contemporanee» di cui parla Gramsci da dentro il carcere fascista - il ricorso alla pura forza e alla coercizione64.

Infine, un cenno al saggio di Giuseppe Cospito nel libro collettaneo Le parole di Gramsci. Di esso voglio qui solo ricordare il peculiare tratto metodologico, quel tentativo di restituire “la parola” a Gramsci, dopo tanti decenni di contributi interpretativi che a volte sembrano essersi posati sul testo fino a incrostarne la superficie, tanto da renderla irriconoscibile. Un esercizio ermeneutico necessario e arduo insieme per la peculiare difficoltà del testo gramsciano, a proposito della quale Cospito ricorda che «anche per quanto riguarda il lemma “egemonia”, Gramsci [...] adotta un termine del linguaggio comune attribuendogli - talvolta addirittura nel corso della stessa nota - non solo significati talvolta molto diversi tra loro, ma spesso alquanto lontani sia dall'uso quotidiano sia da quello cristallizzato nelle diverse tradizioni di pensiero filosofico e politico»65. È anche questa originalità lessicale di Gramsci a farne uno degli autori più difficili, oltre che più affascinanti, del Novecento. È anche per questo che sul testo gramsciano la fatica dell'interpretazione tanto ha potuto e dovuto esercitarsi -e sicuramente non si tratta di una storia conclusa.

Note
1. G. Tamburrano in Stud gramsciani. Atti del convegno di stud gramsciani (Roma, 11-13 gennaio 1958), Editori Riuniti, Roma 1973« p. 277.

2. P. Togliatti, Il leninismo nel pensiero e nell'azione di A. Gramsci, cit., p. 232.

3. Ivi, p. 233.

4. G. Tamburrano, Fasi di sviluppo del pensiero politico di Gramsci, in Caracciolo, Scalia, La città futura, cit., p. 6i.

5. Id., Antonio Gramsci [1963], Sugarco, Milano 1977, p. 290.

6. Ivi, p. 285.

7. Ivi, pp. 288-9.

8. Bobbio, Gramsci e la concezione della società ci-vile, cit., p. 6i.

9. Ivi, pp. 59-60.

10. Ivi, p. 6i.

11. L. Gruppi, Il concetto di egemonia, in Prassi rivoluzionaria e sto^ricismo in Gramsci, in “Critica marxista- Quaderni^, 3, I967; Id., Il concetto di egemonia in Gramsci, Editori Riuniti, Roma I972.

12. Id., Il concetto di egemonia, cit., p. 78, in nota.

13. Ivi, p. I5.

14. Ivi, p. 92.

15. Ivi, p. 99.

16. A. Broccoli, Antonio Gramsci e l'educazione come egemonia, La Nuova Italia, Firenze I97I, p. I39.

17. N. Auciello, Socialismo ed egemonia in Gramsci e To^iatti, De Donato, Bari I974, pp. i07 e ii9.

18. Ivi, p. i20, in nota.

19. Buci-Glucksmann, Gramsci e lo Stato, cit., p. 63.

20. Ivi, p. 65.

21. Ivi, p. 73.

22. Ivi, p. 64.

23. Ivi, p. 76.

24. N. Poulantzas, Potere politico e classi sociali, Editori Riuniti, Roma I975, pp. 287 ss. Cfr. anche le interessanti considerazioni di Coutinho, Il pensiero politico di Gramsci, cit., pp. I60-2.

25. Buci-Glucksmann, Gramsci e lo Stato, cit., p. 75.

26. Ivi, p. 2I2.

27. Rinvio al mio Gramsci conteso, cit., pp. I8I ss.

28. M. L. Salvadori, Gramsci e il Pci： due concezioni dellegemonia, in Egemonia e democrazia. Gramsci e la questione comunista nel dibattito di Mondoperaio, Nuova serie dei quaderni di “Mondoperaio”，7, I977, pp. 33-4.

29. Ivi, p. 49.

30. N. Bobbio, Gramsci e il Pci, in Egemonia e democrazia, cit., pp. 55 ss.

31. L. Colletti, Gramsci e il Pci, in Egemonia e democrazia, cit., p. 63.

32. Cfr. C. Mancina, Egemonia, dettatura, pluralismo： una polemica su Gramsci, in “Critica marxista”，3-4, I976.

33. Gli Atti sono raccolti in Ferri, Politica e storia in Gramsci, cit.

I52                           SENTIERI GRAMSCIANI

34. V. Gerratana, Stato, partito, strumenta e istituti dellegemonia nei "Quaderni del carce-rev, in B. De Giovanni, V Gerratana, L. Paggi, Egemonia Stato partito n Gramsci, Editori Riuniti, Roma 1977, p. 40.

35.Ivi, pp. 43-5.

36. Ivi, pp. 50-1. Nel contributo intitolato Le forme dell'egemonia (1987), nella sua raccolta Gramsci. Problemi di metodo (Editori Riuniti, Roma 1997), Gerratana collegava Gramsci a Lenin, ma aggiungeva che il concetto perdeva attualità e importanza «nelle nuove prospettive del socialismo» dopo la rivoluzione, mentre proprio la convinzione opposta era maturata da Gramsci. Tanto è vero che esso era centrale anche nella celebre lettera del ’26.

37. B. De Giovanni, Gramsci e lelaborazione successiva del partito comunista, in De Giovanni, Gerratana, Paggi, Egemonia Stato partito $n Gramsci, cit., pp. 57, 72.

38. P. Anderson, Ambiguità di Gramsci [1977], Laterza, Roma-Bari 1978, p. 79.

39. G. Francioni, L'officina gramsciana. Ipotesi sulla struttura dei "Quaderni del carcere” Bibliopolis, Napoli 1984, p. i6i.

40. C. Vigna, Gramsci e legemonia. Una interpretazione meta-politica, Città nuova, Roma 1979, II, pp. ii ss.

41. F Lo Piparo, Lingua intellettuali egemonia in Gramsci, Laterza, Roma-Bari 1979, p. 137.

42. Ivi, p. 140.

43. Ivi, p. 105.

44. Ivi, p. 145.

45. Ivi, p. 147, in nota.

46. N. Badaloni, Teoria gramsciana delle dislocazioni egemoniche, in Oltre Gramsci con Gramsci, “Critica marxista”，2-3, 1987, p. 29.

47. Ivi, p. 31.

48. Ivi, p. 45. Questa applicazione della teoria dell’egemonia alla comprensione dell’uomo, dell’individuo umano, è stata studiata soprattutto dagli studiosi di pedagogia. A parte i più antichi lavori di Mario Alighiero Manacorda e di Angelo Broccoli, va soprattutto ricordata l’opera di Dario Ragazzini, da Società mdustnale e formazione umana nel pensiero di Gramsci (Editori Riuniti, Roma 1976) al citato Leonardo nella società di massa. Teoria della personalità in Gramsci.

49. G. E. Rusconi, Egemonia e governo. Una rivisitazione di Gramsci, in W. Tega (a cura di), Gramsci e〔'Occidente. Trasformazioni della società e riforma della politica, Cappelli, Bologna 1990, p. 224.

50. Ivi, p. 225.

51. G. Vacca, Egemonia e politica-potenza. La «filosofia della praxis» come programma, in Id., Gramsci e Togliatti, Editori Riuniti, Roma 1991, p. 5.

52. Ivi, p. 21.

53. Ivi, p. 36.

54. Ivi, p. 86.

55. Ivi, p. 108.

56. Vacca, Appuntamenti con Gramsci, cit., p. 240.

57. Ivi, pp. 245-6.

58. Sul dibattito cagliaritano del 1997 cfr. supra, CAP. 2, pp. 37 ss.

59. M. Telò, Note sul futuro dellOccidente, cit., pp. 62-3.

60. P. Voza, Gramsci e legemonia, oggi, in M. Proto (a cura di), Gramsci e llnternaziona-lismo. Nazione, Europa, America Latina, Lacaita, Manduria-Bari-Roma 1999, pp. 105-6.

61. Burgio, Gramsci storico, cit., p. 100.

62. Ivi, pp. 156 ss.

63. Ivi, p. 103.

64. Ivi, p. 189.

65. G. Cospito, Egemonia, in Frosini, Liguori, Le parole di Gramsci, cit., p. 74.

12

Dewey, Gramsci e Cornel West
I2.I Marxismo e pragmatismo
Cornel West è uno degli intellettuali più in vista negli Stati Uniti. Ha insegnato filosofia e teologia a Princeton e Harvard. Impegnato nella vita pubblica, interlocutore di uomini politici come Jesse Jackson, di intellettuali celebri come Richard Rorty, vicino alla Black Church, l'ispirazione cristiana -insieme al pragmatismo e alla sua personale recezione di Gramsci - è indicata come fonte della sua elaborazione teorica. Infatti egli definisce la propria concezione «pragmatismo profetico». E non a caso nella sua ricostruzione della «genealogia del pragmatismo» un lungo capitolo iniziale è dedicato a Ralph Waldo Emerson, il maggior pensatore religioso statunitense, di cui West non condivide il trascendentalismo, ma il fatto di considerare la religione una risorsa e una spinta etica all'azione1. West definisce se stesso anche «un pragmatista neogramsciano». Vorrei cercare di spiegare il senso e la portata di questa definizione.

La storia del rapporto tra marxismo e pragmatismo è alquanto variegata. Ha prevalso a lungo un atteggiamento di reciproca ripulsa, a volte intersecatosi con vicende più propriamente politiche, soprattutto negli anni della guerra fredda, quando la filosofia americana, e in particolare Dewey, erano combattuti aspramente - per usare le parole di Lukacs - come parte della «filosofia imperialistica dominante di questo dopoguerra»2. Per il filosofo ungherese, il pragmatismo era stato «fin da principio e coscientemente un'ideologia degli agenti del capitalismo, dei costruttori e dei sostenitori della “forma di vita americana”》; sul piano filosofico, esso era accusato di respingere «l'indagine oggettiva della realtà indipendente dalla coscienza» e di indagare «solo la pratica utilità delle singole azioni in un ambiente dato come immutabile nella sua essenza»3. Si tratta della ripresa di un giudizio del Lenin di Materialismo ed empiriocriticismo, opera contrassegnata dalla tesi della «oggettività del mondo»4 e dell'attività conoscitiva come puro «rispecchiamento»; Lenin affermava (parlando di James) che «dal punto di vista del materialismo la differenza tra il machismo e il pragmatismo è [...] insignificante e di scarso rilievo»5.

Se Lenin e Lukacs individuavano nel tema del rifiuto del dualismo soggetto-oggetto uno dei tratti distintivi della tradizione pragmatista, questo

SENTIERI GRAMSCIANI

stesso elemento favorì in Italia una certa recezione positiva del pragmatismo stesso nell'ambito della cultura neoidealista. Anche con i pragmatisti, e con Dewey in particolare, Croce tentò l'operazione di assimilazione-neutralizzazione che aveva tentato con Gramsci al primo apparire delle Lettere dal carcere % «Si suol far merito a questi filosofi di aver affermato che la conoscenza non è “copia” della realtà ma “invenzione”. Se nonché io ricordo che ero giovanissimo e dai miei maestri napoletani idealisti udivo inculcare che la conoscenza non è “Ab-bild”，cioè, appunto, copia della realtà, ma è creazione: del che mi persuasi quando giunsero gli anni del bene intendere»7.

Altro l'orientamento espresso da Giulio Preti, che già nel 1946 aveva sostenuto che marxismo e pragmatismo «vengono a incontrarsi su questo terreno: che la base e l'essenza dell'uomo e di tutta la vita spirituale è l'attività pratico-sensibile, in virtù della quale l'uomo [...] viene influenzato dall'ambiente esterno, ma a sua volta lo influenza, con il lavoro»8.

Per Preti, Dewey era il pensatore che «per quanto non marxista [...] più assomiglia a Marx, di cui condivide, nelle sue concrete analisi culturali se non del tutto nella teoria, il materialismo storico»9. Dieci anni più tardi, in Praxis ed empirismo, Preti riprenderà il raffronto tra Dewey e Marx: marxismo e pragmatismo sono entrambe filosofie della praxis. Preti per marxismo qui intendeva la filosofia del “giovane Marx”. E per pragmatismo, esplicitamente, «il pragmatismo di J. Dewey»10. Entrambe - sostiene Preti - sono filosofie della praxis se con questa parola si intende una filosofia che sia «un orientamento attivo, fattivo e volontaristico verso il mondo, che pretenda non di interpretare il mondo, bensì di modificarlo/. Dove l'interpretare sia già concepito come un modificare, e il modificare come l'unico valido interpretare. In cui la conoscenza del “vero” richieda un atteggiamento attivo verso il reale, e sia il risultato di operazioni compiute «nel reale e sul reale».

12.2

Il pragmatismo americano nei Quaderni del carcere

Gramsci occupa un ruolo strategico nel possibile incontro tra marxismo e pragmatismo così come viene proposto da Cornel West. Nei Quaderni, però, il nome “John Dewey” è citato una sola volta, in modo indiretto, ovvero riportando un brano di Vittorio Macchierò, in un testo B in Q 4, 76, 515-6. Gramsci, invece, mostra di conoscere qualcosa di William James, che fa la sua comparsa fin dal Quaderno 1, il cui breve par. 34 infatti si intitola Il pragmatismo americano: «Si potrebbe dire del pragmatismo americano (James), ciò che Engels ha detto dell'agnosticismo inglese? (Mi pare nella prefazione inglese al Passaggio dall'Utopia alla Scienza)» (Q 1, 34, 2ó)12.

Il Quaderno 1 è iniziato da Gramsci l'8 febbraio 1929. In una lettera a Tania Schucht del 25 marzo dello stesso anno, rispondendo (indirettamente) alle richieste di consigli bibliografici di una conoscente, Gramsci scriveva: «II miglior manuale di Psicologia è quello di William James»13. Il riferimento è ai Principi di psicologia, uscito in Italia nel 1905 per la Società Editrice Libraria di Milano.

Nel Quaderno itroviamo altri due brevi accenni al pragmatismo. Nel par. 78, intitolato Bergson, il materialismo positivistico, il pragmatismo, in cui vengono riportati estratti di un articolo di Balbino Giuliano su Bergson, reo di aver affermato «l'origine pratica di ogni sistema concettuale» (Q i, 7& 86); e nel par. 105, intitolato La filosofia americana, dove a proposito di un libro di Josiah Royce Gramsci si chiede: «Può il pensiero moderno [ovvero il marxismo] diffondersi in America, superando Tempirismo-pragmatismo, senza una fase hegeliana?» (Q i, io$, 97). Nel prosieguo dei Quaderni Gramsci cita diverse volte i pragmatisti italiani (Calderoni e, in misura maggiore, Vailati), soprattutto in riferimento alla tematica del linguaggio, del senso comune, delle metafore14. E, del resto, fra i libri posseduti in carcere da Gramsci si trova il volume di Mario Calderoni e Giovanni Vailati, Il pragmatismo, a cura di Giovanni Papini15. È solo nel Quaderno 17 (1933-35) che Gramsci torna sul pragmatismo americano, in un testo B intitolato Introduzione allo studio della filosofia. Pragmatismo e politica. Se ogni filosofo è un politico, argomenta Gramsci, ciò vale tanto più per il pragmatista «che costruisce la filosofia “utilitariamente^ in senso immediato». Il pragmatismo tende a creare «una morale laica», una «“filosofia popolare”》, è un «“partito ideologico” [immediato] più che un sistema di filosofia» (Q 17, 22, 192$). Gramsci cita James (da Le varie forme della scienza religiosa, apparso in Italia nel 1904)"^, sul metodo di giudicare le teorie dalle diverse conseguenze pratiche che esse avrebbero se poste in essere. Il filosofo tradizionale, invece, prosegue Gramsci, è solo mediatamente un politico. Egli «ha un fine più alto, pone il bersaglio più alto e quindi tende a elevare il livello culturale esistente». Mentre il pragmatista «giudica dalla realtà immediata, spesso volgare» (ibid.). Così, conclude Gramsci in modo sferzante, «Hegel può essere concepito come il precursore teorico delle rivoluzioni liberali dell'Ottocento. I pragmatisti, tutt'al più, hanno giovato a creare il movimento del Rotary club» (Q 17, 22, 192^-6).

Vi è dunque nei Quaderni una certa presenza del pragmatismo, anche del pragmatismo americano. E una sua valutazione non positiva, anche se, a mio avviso, non del tutto negativa. Poiché temi come quelli della morale laica, della filosofia popolare, della filosofia come politica, che Gramsci giustamente attribuisce al pragmatismo, non sono in realtà distanti da alcuni punti fondamentali dell'elaborazione gramsciana dei Quaderni.

12.3 Gramsci e Dewey
Resta vero che Gramsci sembra quasi del tutto ignorare Dewey. Se un anello di incontro può essere trovato tra pragmatismo e marxismo, ciò è possibile proprio avendo presente Gramsci e Dewey o, almeno, alcuni momenti delle rispettive vicende intellettuali. Non voglio arrivare ad affermare, come pure è stato fatto autorevolmente, che «sono tutt'altro che accidentali le convergenze tra il pensiero di Dewey e quello di Gramsci», o addirittura che è evidente «il parallelismo [...] e l'intrecciarsi non episodico ma sostanziale del-

SENTIERI GRAMSCIANI

le “categorie” più rappresentative della “filosofia” di entrambi»17: Garin ha messo in guardia dal forzare certi “incontri” culturali, proprio parlando della recezione crociana del pragmatismo18. Non si deve nascondere che su molti terreni i due autori sono distanti: Gramsci non affida al metodo scientifico un ruolo preponderante nel processo di democratizzazione della società, come fa Dewey; e non potrebbe accettare la tesi di Dewey per cui l’idea delle classi sarebbe solo «il retaggio di una stringente logica che un tempo prevalse nelle scienze della natura» 巧.Ciò nonostante, uniscono Gramsci e Dewey la comune formazione giovanile in ambienti filosofici diversi, ma egualmente influenzati dalla ripresa dell’hegelismo. E dunque una concezione del rapporto soggetto-oggetto che rifiuta la «teoria del rispecchiamento», la conoscibilità di una «oggettività esteriore [...] meccanicamente intesa» (Q n,电 14g. Larga parte della polemica gramsciana contro le posizioni espresse da Bucharin al II Congresso internazionale di storia della scienza e della tecnologia, svoltosi a Londra nel 1931 (Q, AC, 276沪,va in questa direzione. Ma soprattutto giova qui ricordare il passo dei Quaderni in cui Gramsci polemizza con Bertrand Russell, il quale aveva sostenuto che si potevano immaginare «anche senza l’uomo [...] - scrive Gramsci - due punti della superficie della terra uno più a Nord e uno più a Sud. Ma senza l’uomo [cosa] significherebbe Nord e Sud, e “punto” e “superficie” e “terra”？ [...] Senza l'attività dell’uomo, creatrice di tutti i valori anche scientifici, cosa sarebbe l’“oggetti-vità”？ [...] Per il materialismo storico non si può staccare il pensare dall'essere, l’uomo dalla natura, l’attività (storia) dalla materia, il soggetto dall’oggetto» (Q 4 4L 40).

Non sembra un caso che Russell sia stato un severo critico di Dewey. Russell denuncia il fatto per cui «il mondo del dottor Dewey [...] è un mondo in cui gli esseri umani occupano tutta l'immaginazione»21. Avere comuni avversari teorici non significa certo avere posizioni teoriche coincidenti. Tuttavia, benché forse accidentali, le coincidenze di posizione tra Dewey e Gramsci sembrano su questo terreno indubbie.

12.4 Dewey e il marxismo
Venendo a West e al suo tentativo di coniugare il lascito gramsciano con il pragmatismo o, è più esatto, con l’eredità di Dewey, che a suo avviso costituisce «il culmine della tradizione del pragmatismo americano»22, va detto che, avendo forse presenti i giudizi di parte marxista, modellati su quello di Lukacs cui si è fatto cenno, di Dewey “filosofo dell’imperialismo”，West ne afferma con forza la dislocazione nell’area democratica di sinistra. Non solo, egli scrive in The American Evasion of Philosophy: «L’idea inverosimile secondo cui Dewey scivolerebbe in un conservatorismo istituzionale vale solo se si intende erroneamente il suo particolare tipo di antistalinismo degli anni quaranta come conservatorismo, dal momento che la sua critica della società americana è rimasta implacabile sino alla fine»23. È anche sbagliato per West dipingere Dewey come «un liberale secondo la tradizione di Jeremy Bentham e John Stuart Mill»24; egli è certo influenzato da questa tradizione, ma in fin dei conti se ne allontana abbastanza decisamente. Nella ricostruzione di West, Dewey è portatore di una visione del mondo in cui confluiscono «dimensioni liberali, jeffersoniane e socialiste, ma che in definitiva viene guidata da sensibilità culturali emersoniane»25. Il progetto di “democrazia creativa” di Dewey - sottolinea West - differisce da quello che egli chiama il “programma liberale” di Roosevelt. Dewey anzi si oppose al tentativo riformista di Roosevelt, che lasciava troppo potere nelle mani di ristrette élites finanziario-ca-pitalistiche. Egli cercò di creare un “terzo partito”，e comunque appoggiò, nelle elezioni presidenziali del 1932, 1936 e 1940, Norman Thomas, candidato del Socialist Party26.

Per quanto riguarda il versante teorico, West sottolinea come Dewey non conoscesse Marx, riprendendo sia una testimonianza di Max Eastman che dichiarazioni di Dewey stesso27. Rispetto al marxismo, Dewey rimase «un estraneo»28. Senza studiarlo seriamente, mantenne pregiudizi profondi, ne fu anzi «un critico estremo»29. A proposito di tale mancato incontro, West avanza una serie di ipotesi, che ripercorrono anche tratti della biografia di Dewey. Vorrei qui limitarmi solo alla problematica più propriamente teorica. In Freedom and Culture, un testo del 1939, Dewey si chiede: «Vi è un fattore o una fase della cultura che sia predominante, o che tenda a produrne e a regolarne altri, oppure l'economia, la morale, l'arte, la scienza, e così via, sono soltanto altrettanti aspetti dell'azione reciproca di un certo numero di fattori, ognuno dei quali agisce sugli altri e riceve l'influenza degli altri?»30.

La risposta per il pragmatista Dewey è ovvia. Egli rifiuta ogni spiegazione monocausale della realtà, affermando che «la probabilità e il pluralismo caratterizzano lo stato attuale della scienza»31, di contro alla «necessità e la ricerca di un'unica legge che comprendesse tutto», caratteristiche queste ultime attribuite non solo al marxismo ma a tutta «l'atmosfera intellettuale del quinto decennio del secolo passato». Ciò che West coglie soprattutto di questa posizione di Dewey è la tematica del “pluralismo”, contigua a quella della “differenza”，che interessa profondamente l'autore afroamericano, alla ricerca di un impianto teorico che gli permetta di affrontare il conflitto razziale senza ridurlo ad altro. Da questo punto di vista, il concetto deweyano di “pluralismo” permette a West anche di evitare i rischi di «nichilismo cognitivo» paventati in relazione alla tematica della “differenza”, e andrebbe meglio tematizzato e approfondito. Dewey ha concepito il marxismo come teoria rigidamente monocausale. Esso, per dirla con il linguaggio tipico del pragmatismo, rappresenta il caso di una teoria “monistica”： «isolare un sol fattore, per quanto possa esser potente la sua azione in certi momenti, riesce fatale alla comprensione e all'azione intelligente»32.

Dewey, secondo West, non pensa che tutti i fattori (economici, sociali, politici, culturali ecc.) possano avere lo stesso peso e che non vi siano fattori dominanti. Egli pensa che tale peso e tale ruolo dominante non possano essere stabiliti a priori, ma solo dopo una “indagine empirica”. Ovviamente, preci-

158


SENTIERI GRAMSCIANI

sa West, tale ricerca è necessariamente basata su una teoria, ma essa deve mantenersi aperta, rivedibile33. È interessante notare un fatto che lo stesso West sottovaluta: in Marx («nella sua formulazione originaria») vi era per Dewey una «specificazione importante» che poi i marxisti hanno lasciato cadere. Si ammetteva cioè «che le relazioni politiche, le scienze ecc.», ovvero le sovrastrutture, «una volta create, agiscono come cause di fatti successivi e per tale capacità sono in grado di modificare fino a un certo punto l'azione delle forze che in origine le hanno prodotte»34. In Marx, quindi, l'impianto dialettico non sarebbe stato in realtà così rigidamente “monocausale” come nel marxismo. Se si fosse tenuto presente questo impianto originale, afferma Dewey, la conseguenza metodologica che ne sarebbe scaturita sarebbe stata rilevantissima, poiché «soltanto lo studio delle condizioni esistenti [avrebbe potuto dirci] esattamente quali conseguenze in un momento dato siano prodotte da effetti secondari che hanno ora acquistato il valore di cause». In tal caso, «l'unico modo per decidere sarebbe quello di effettuare l'indagine [...] abbandonare il carattere onnicomprensivo della determinazione economica. Ciò ci metterebbe nella posizione relativista e pluralista di considerare un numero di fattori interattivi - tra i quali uno molto importante è indubbiamente quello economico»35. Se non il marxismo (quello che conosce Dewey, rozzamente deterministico), almeno Marx non sembrerebbe così molto lontano dal metodo di Dewey. Sicuramente rispetto a quest'ultimo non sembra lontano il marxismo di Gramsci.

12.5

Il Gramsci di West
La replica di West alle considerazioni di Dewey sul marxismo è esplicita: Dewey non conosceva Gramsci, perché in tal caso non avrebbe potuto avere della tradizione marxista una visione così negativa. La concezione di Gramsci - scrive West - «mette a fuoco una nozione di specificità storica e una concezione di egemonia che precludono ogni lettura deterministica, economicistica o riduzioni-stica dei fenomeni sociali»36. Gramsci non adotta «una teoria unidimensionale del potere». Questo è il motivo per cui il pragmatista Cornel West si proclama neogramsciano: Gramsci, a differenza del marxismo “monocausale”，impernia-to aprioristicamente sulla centralità del conflitto di classe, lo aiuta a leggere i conflitti specifici della società in cui vive, in primo luogo il conflitto di razza. Ciò si evince con particolare chiarezza anche da un altro saggio di West, dove il “neo-gramscismo” dell'autore viene posto in tensione non con il pragmatismo ma con il post-strutturalismo che si richiama a Derrida e Foucault. West afferma apertamente di ispirarsi alla teoria della differenza propugnata dalla scuola di pensiero che prende le mosse da questi autori, ma di inserirla in una «cornice neogramsciana», il che ha lo scopo di cercare «di evitare gli elementi riduzionisti» presenti in Foucault e le «tendenze idealista» presenti in Derrida. Ciò che però interessa West, in questi autori, è lo sforzo «di smantellare il logocentrismo e gli aspetti aprioristici della tradizione marxista»37. Chiarisce West:

II rifiuto da parte dei neogramsciani della metafora base/sovrastruttura, dell’economicismo (o marxismo logocentrico) ha come conseguenza inevitabile il convincimento che non sia più sufficiente o desiderabile privilegiare il modo di produzione e i soggetti di classe in modo aprioristico e costruire nessi causali (siano essi rozzi o raffinati) intorno a un’ideologia del razzismo ricondotta semplicemente a fattori economici. Invece, la metafora del “blocco storico” - derivata da Antonio Gramsci - rimpiazza quella di base/sovrastruttura38.

West non risparmia neanche a Gramsci qualche accusa di “logocentrismo”. Egli cioè non accetta la centralità, che in Gramsci permane, del conflitto di classe. Riconosce però che l'approccio gramsciano permette di rispettare soggettività e conflitti diversi. West forza il concetto di blocco storico, fino allo scardinamento totale della metafora struttura/sovrastruttura e alla rinuncia alla centralità del conflitto di classe. Con Gramsci corregge il post-strutturalismo, impedendo che esso scivoli in un vero e proprio «nichilismo cognitivo» che significherebbe rinuncia «a spiegare e trasformare la storia e la società»39. È questo ragionamento che porta West ad affermare che «la cultura è una struttura al pari dell'economia o della politica e affonda le sue radici in istituzioni come la famiglia, la scuola, le chiese, le sinagoghe, le moschee e l'industria delle comunicazioni (televisione, radio, video, musica). Analogamente, l'economia e la politica non sono solo influenzate dai valori ma promuovono anche specifici modelli culturali di una buona vita e di una buona società»4。.

Qui torna il ragionamento di Dewey sull'interconnessione tra economia, morale, cultura ecc. Ma l'aroma gramsciano di questo passo rimanda all'analisi contenuta nei Quaderni sugli apparati egemonici e sulle «trincee e casematte» in cui si articola la lotta per l'egemonia. West non solo studia Gramsci: lo usa nella sua analisi politico-culturale volta a dare forza a una prassi di liberazione. Usando un noto termine gramsciano, si può dire che West “traduca” in americano, nella realtà dell'odierna America del Nord, le categorie e il senso della ricerca dei Quaderni. Facendo ciò, arriva anche ad affermazioni non del tutto filologicamente condivisibili. Ma un discorso non può mai essere tradotto del tutto fedelmente da una lingua a un'altra, qualcosa va sempre lost in translation, tanto più se se ne vuole conservare l'originaria forza teorica e pratica. Il che, parlando di pragmatismo e di Gramsci, non appare preoccupazione di poco conto.

Note
1. Cfr. C. West, La filosofia americana. Una genealogia del pragmatismo [1989], Editori Riuniti, Roma 1997, pp. 9 ss.

2. G. Lukacs, La distruzione della ragione [1954], Einaudi, Torino 197。3, p. 787.

3. Ibid.

4. Cfr. Colletti, II marxismo e Hegel, cit., p. 162.

5. V. U. Lenin, Materialismo ed empiriocriticismo. Note critiche su una filosofia reazionaria [1909], in Id., Opere scelte, III, Editori Riuniti, Roma 1973, p. 283, in nota. È interessante notare come nei Quaderni filosofici, mutando la propria opinione su Hegel, Lenin dia

l60                          SENTIERI GRAMSCIANI

anche su James un giudizio molto meno negativo: «A proposito del problema della conoscenza e della verità, vedremo che in effetti il pragmatismo è stato spesso condotto a conclusioni scettiche, ma che queste conclusioni sono lontane dall'essere necessarie» (V. U. Lenin, Quaderni filosofici, in Id., Opere scelte, III, cit., p. 796).

6. Cfr. Croce, Antonio Gramsci -Lettere dal carcere, cit.

7. B. Croce, Filosofia americana e filosofia europea, in “Quaderni della 'Critica'”，19-20, 1951, p. 21.

8. G. Preti, Il pragmatismo, che cos'è, in “Il politecnico”，33-34, 1946, p. 59.

9. Ivi, p. 60.

10. G. Preti, Praxis ed empmsmo [1957], Einaudi, Torino 1975, p. 12.

11. Ibid.

12. Il quesito di Gramsci sembra riferirsi - come suggerisce l'apparato critico dei Quaderni -alla definizione di Engels per cui l'agnosticismo sarebbe «un materialismo che si vergogna» (cfr. Q AC, 2467-歇

13. Gramsci, Lettere dal carcere, cit., p. 249. Sull'influenza di questo testo di James su Gramsci cfr. C. Mancina, Indzvzdualzté et conformzsme selon Gramsci, in A. Tosel (a cura di), Modernité de Gramsci?, Annales Littéraires de LUniversité de Besangon, Besangon i992, p. 335.

14. Cfr. Q 4, 18, La tecnica del pensare (testo A, ripreso in Q 11, 44, stesso titolo); Q 4, 42, Giovanni Vailati e il linguaggio scientifico (testo A, ripreso in Q 11, 48, Giovanni Vailati e la traducibilità dei linguaggi scientifici)'； Q 7, 36, «Saggio popolare». La metafora e il linguaggio (testo A, ripreso in Q 11, 24, Il linguaggio e le metafore)； Q io, 44, Introduzione allo studio della filosofia (testo B).

15. Carabba, Lanciano, s.d. (ma 1915). Cfr. Libri e opuscol del Fondo Gramsci non citati nei Quaderni, in Q, AC, 3123.

16. È Gramsci nella stessa nota in questione a fornire il rimando della sua citazione, ma la fonte della stessa non è stata reperita. Si sospetta una fonte indiretta.

17. N. Siciliani de Cumis, La "logica" di Dewey e la "praxis" di Gramsci, in “Scuola e città”, 8, i978, pp. 306-7.

18. Cfr. E. Garin, Quindici anni dopo 194^-1960, in Id., Cronache di filosofia italiana 19001943 [1962], Laterza, Roma-Bari 1975, p. 517, in nota.

19. J. Dewey, Liberalismo e azione sociale, La Nuova Italia, Firenze 1946, p. 93.

20. Cfr. la traduzione italiana degli Atti del congresso londinese in Scienza al bwto, De Donato, Bari i977.

21. B. Russell, Storia della filosofia occidentale, Longanesi, Milano i97i, p. i095 (ma è da vedere tutto il cap. dedicato a Dewey).

22. West, La filosofia americana, cit., p. 94.

23. Ivi, p. 298. Sul pensiero politico e filosofico di Dewey cfr. M. Alcaro, John Dewey. Scienza prassi democrazia, Laterza, Roma-Bari 1997; e G. Cavallari, Introduzione a J. Dewey, Scritti politici, a cura di G. Cavallari, Donzelli, Roma 2003.

24. West, La filosofia americana, cit., p. 136.

25. Ivi, p. i37.

26. Ivi, p. i43.

27. Ivi, pp. 136-7. E cfr. anche p. 102. In realtà una certa conoscenza di Marx da parte di Dewey mi sembra deducibile dal fatto che, come si vedrà più avanti, egli distingue tra dialettica marxiana e dialettica marxista (deterministico-economicistica).

28. Ivi, p. i43.

29. Ibid.

30. J. Dewey, Libertà e cultura [1939], La Nuova Italia, Firenze 19672, p. 16.

31. Ivi, p. 94.

32. Ivi, p. 24.

33. West, La filosofia americana, cit., p. i47.

34. Cfr. Dewey, Libertà e cultura, cit., p. 86.

35. Ivi, p. 87.

12. DEWEY, GRAMSCI E CORNEL WEST                l6l

36. West, La filosofia americana, cit., p. 293.

37. C. West, Loppressione dei neri d'America. Un'znterpretazzone neogramsciana, in “Asterischi”，2, 1992, p. 136. Uso la traduzione (di Claudia Lombardi) pubblicata in Italia del saggio Marxist Theory and the Speczfzczty of Afro-American Oppression, apportandovi leggere modifiche.

38. West, Loppressione dei neri d'America, cit., pp. 144-5.

39. Ivi, p. 146.

40. Id., La razza conta, Feltrinelli, Milano 1995, p. 33.

Sentieri gramsciani 2  14-04-2006  10:33

ina 162


Parte terza
Digressioni
Sentieri gramsciani 2  14-04-2006  10:33

ina 164


13

Immagini di Gramsci
i3-i

«Gramsci deve essere un gigante...»
“Immagini di Gramsci” è espressione polisemica, rimanda a due questioni diverse: l'immagine che abbiamo noi di Gramsci, le immagini che Gramsci usa nei suoi scritti. Questioni diverse, ma che entrambe concorrono a determinare - in quel “senso comune” tanto importante nei Quaderni - l'immagine umana, intellettuale e politica del comunista sardo. Vorrei indagare entrambi questi versanti.

L'immagine di Gramsci presso i suoi contemporanei ha anch'essa una piccola storia, nell'ambito della più generale storia della ricezione dell'opera gramsciana. È significativo il fatto che già Piero Gobetti, l'intellettuale liberaldemo-cratico torinese amico di Gramsci, a cui si devono i primi contributi interpretativi volti a far conoscere la figura e il pensiero del comunista sardo, non trascurasse di soffermarsi sul suo aspetto fisico: un dato così rilevante per i suoi diretti conoscenti da non poter essere rimosso. Scriveva Gobetti: «Antonio Gramsci ha la testa di un rivoluzionario; il suo ritratto sembra costruito dalla sua volontà, tagliato rudemente e fatalmente per una necessità intima, che dovette essere accettata senza discussione: il cervello ha soverchiato il corpo. Il capo dominante sulle membra malate [...] serba dello sforzo una rude serietà impenetrabile; solo gli occhi mobili e ingenui ma contenuti e nascosti interrompono talvolta con la bontà del pessimista il fermo rigore della sua razionalità»1.

Per il “rivoluzionario liberale” la testa-cervello del capo rivoluzionario giunge a riscattare (potremmo dire leninianamente) l'arretratezza delle masse (il «corpo malato») che deve guidare. Il giacobinismo altero («la volontà inflessibile...», «la serietà impenetrabile...») di Gobetti-Gramsci sembra negare alla radice il profondo senso ironico che, a detta di molte testimonianze, invece contraddistingueva il fondatore dell'“Ordine Nuovo”.

Gramsci non era molto noto ai suoi contemporanei. Se gli scritti di Gobetti, e di Prezzolini, lo fecero forse conoscere tra settori (non molto estesi) di intellettualità democratico-liberale, presso gli strati popolari la sua fama era incerta. Egli stesso, in una lettera alla cognata Tania Schucht (in data 19 febbraio 1927), racconta come il suo nome fosse spesso «storpiato perciò in tutti i modi più inverosimili: Gramasci, Granusci, Gramisci, Granisci, Gramasci, fino a Ga-ramascon» e come intorno alla sua immagine fossero sorti già allora incredibili equivoci:

166


SENTIERI GRAMSCIANI

A Palermo, durante una certa attesa per il controllo dei bagagli, incontrai in un deposito un gruppo di operai torinesi diretti al confino; insieme a loro era un formidabile tipo di anarchico ultra individualista, noto colTindicazione di “Unico” [...]. Nella folla che attendeva, l*Unico riconobbe tra i criminali comuni (mafiosi) un altro tipo, siciliano […]arrestato per motivi compositi, tra il politico e il comune, e si passò alle presentazioni. Mi presentò: l’altro mi guardò a lungo, poi domandò: «Gramsci, Antonio?». Sì, Antonio!, risposi. «Non può essere, replicò, perché Antonio Gramsci deve essere un gigante e non un uomo così piccolo». Non disse più nulla, si ritirò in un angolo, si sedette su uno strumento innominabile e stette, come Mario sulle rovine di Cartagine, a meditare sulle proprie illusioni perdute. Evitò accuratamente di parlare ancora con me durante il tempo in cui restammo ancora nello stesso camerone e non mi salutò quando ci separarono.

Non solo. Prosegue Gramsci, dando bella prova dell'intelligente ironia (e autoironia) di cui si diceva e di cui sono intrise le sue lettere: «Un altro episodio simile mi successe più tardi [...] Entrò il capo scorta, un brigadiere gigantesco, che nel fare l'appello si fermò al mio nome e mi domandò se ero parente del “famoso deputato Gramsci”. Risposi che ero io stesso quell'uomo e mi osservò con sguardo compassionevole e mormorando qualcosa di incomprensibile [...]. Mi disse che si era immaginato sempre la mia persona come “ciclopica” e che era molto disilluso da questo punto di vista»2.

13.2

Il mito di Gramsci
L'immagine di Gramsci, dunque, l'immagine della persona che una così “bella testa” doveva essere, non era quella della realtà. Bisognava costruirne un'altra. Anche a ciò, impercettibilmente, provvide la memorialistica comunista del dopoguerra, nell'ambito del progetto togliattiano di costruire su Gramsci il “partito nuovo”, un partito di massa che andava dislocato democraticamente senza rinnegare il mito dell'Ottobre, ma affiancando e sostituendo ad esso un altro mito (e un'altra filosofia politica) -, operazione per la quale in buona parte si ricorse a Gramsci3. Operazione resa del resto possibile dal fatto stesso - messo in rilievo da Cesare Bermani - che «Gramsci non è mai stato un capo “popolare”》, per cui «molti comunisti non ne hanno mai sentito parlare prima che morisse. Già questo ne favorisce lo spostamento nella sfera dell'immaginario»4.

Per restare alla dimensione attinente alla figura del leader sardo, nel volume memorialistico collettaneo Gramsci, uscito a Parigi nel 1938, e più volte ristampato in Italia nel dopoguerra, ad uso e consumo soprattutto di un pubblico popolare, Velio Spano aveva affermato: «Al di sopra del tavolo al quale mangiava, gli vedevo soltanto la testa, ed era ben la testa che avevo immaginato prima di conoscerlo: la fronte alta ed ermetica, salda come una roccia e pura come la fronte di un fanciullo, luminosa come nessun'altra fronte di uomo, conferiva una severa grandezza a quel viso, che la bocca e gli occhi illuminavano di bontà»5. Gramsci “buono”，dunque, tratto decisivo di quella immagine populista (o “nazional-popolare^)6 che prolificò nel dopoguerra e che largo corso ebbe almeno fino al 1956.

13. IMMAGINI DI GRAMSCI

Più realista, ma anche pronto al riscatto e all’idealizzazione era Mario Ga-ruglieri, per cui Gramsci era «brutto, deforme, ma noi, che gli fummo vicini, lo sentivamo bello»7. Come si intuisce facilmente, essere e “dover essere” si confondono talmente che ci pare difficile, seguendo le descrizioni dei contemporanei, arrivare a un punto fermo in merito all'immagine reale (ma esiste una immagine “reale”，nel senso che comunemente si dà - e che Gramsci stesso avrebbe probabilmente confutato - all'espressione, di “oggettiva”？). Per cui vogliamo chiudere questo breve excursus riportando con simpatia la lamentela di una anziana nipote di Gramsci, figlia del fratello Mario, a cui proprio capitò di esclamare: «Mi secca quando scrivono che era gobbo, zio Nino. Era solo un po’ insaccato dopo esser caduto dalla balia. Ho visto Riccardo Cucciolla nel film II delitto Matteotti： lo impersonava alla perfezione, credo»8.

Ma non c’è da aver paura: per la maggior parte del “popolo della sinistra”， che ha frequentato anche in modo saltuario le sezioni dei partiti in cui trovava o ancora trova posto, almeno sulle pareti, un'immagine del (presunto) fondatore del partito, Gramsci era “bello”，nel fisico non meno che nel pensiero.

13.3

“Gramsci bello”…come Mao
È inutile proseguire nella raccolta delle citazioni sull'aspetto fisico di Gramsci soprattutto perché molto più importante, nella costruzione della sua immagine, è stato il piano più propriamente iconografico, le fotografie del comunista sardo, quelle apparse sui giornali di partito o i ritratti appesi - come si è detto - nelle sezioni del PCI. È un discorso che ci porta al presente, che arriva fino a noi.

Le fotografie più significative di Gramsci (quelle in cui compare da solo) sembrano essere sei. La prima è il “ritratto di Gramsci a quindici anni”，con il viso largo, gli occhi belli, molto tagliati, il cravattino9. L'ultima è la foto della salma10. In mezzo, le più significative: la prima, ripresa all'inizio degli anni venti, è la foto più nota, innumerevoli volte riprodotta. È il “Gramsci bello”，tutto capelli, occhialetti da intellettuale e colletto alto11. La seconda è quella applicata sulla tessera datagli per partecipare alle riunioni del Comintern a Mosca, dove è dal giugno 192212. La terza è la foto della scheda segnaletica, presa subito dopo l'arresto (avvenuto l'8 novembre 1926), in cui compare un Gramsci maturo ma ancora in salute13. Infine, la foto più drammatica: un ritratto fatto a For-mia, alla fine del '33 o poco dopo, in cui Gramsci appare molto invecchiato e malato14. Penso che le due foto più significative - il “Gramsci bello” e quest'ultimo “Gramsci distrutto” - costituiscano un drammatico documento non solo dei segni che l'incedere del tempo procura su ognuno di noi, ma anche di come Gramsci sia stato martoriato, demolito fisicamente, assassinato dal fascismo. Ebbene, nonostante l'estrema significatività politica di questa ultima foto, tale “Gramsci distrutto” è stato a lungo assente nell'iconografia ufficiale del PCI e resta tuttora largamente minoritario rispetto alla foto del “Gramsci bel-lo”： un Gramsci così bello da apparire inverosimile15, ma che con tutta eviden-

168


SENTIERI GRAMSCIANI

za rispondeva (e risponde) meglio di ogni altra immagine ai canoni estetici omogenei alla necessità di immedesimarsi in un capo, anzi nel capo o comunque in un personaggio esemplare. Quella era l'immagine che di Gramsci tutti volevano, e oggi ancora vogliamo, avere.

Da notare, per concludere il discorso sull'iconografia gramsciana, che la foto del “Gramsci bello” è stata anche usata in modo direttamente politico-culturale, proprio in relazione alla sua specificità di immagine, da Maria Antonietta Macciocchi, nell'ambito di una disinvolta (e astorica) rilettura “maoista” dell'autore dei Quaderni. Proprio nell'ambito di un discorso teso a sostenere la necessità di «mettere “gambe e corpo” al santino di Gramsci», Macciocchi non trovava niente di meglio che costruirsi il proprio santino personale, affermando -a proposito della foto del “Gramsci bello” - che «quella testa che emerge da una severa uniforme dal collo chiuso [...] fa irresistibilmente pensare alla divisa di Mao»16. Un caso estremo di suggestione delle immagini.

Mi sono fin troppo dilungato sulle immagini di Gramsci intese come percezioni che noi abbiamo (e abbiamo voluto avere) della sua figura. Prima di passare alle immagini che egli usa, vorrei solo aggiungere che anche le opere di Gramsci hanno contribuito a determinare una certa immagine del loro autore. Forse non è stato senza importanza che esse non si siano chiamate (o meglio: non siano state chiamate) né “Critica” di qualche concetto astratto, né altrettanto astrattamente “Logica”，ma Lettere e Quaderni, dunque cose, più facili da immaginare, di cui è più facile cioè avere una immagine. Forse questi nomi (e le cose che indicano) sono parzialmente desueti e invecchiati. L'edizione elettronica e ipertestuale dei Quaderni - vi lavora da tempo Dario Ragazzini - dovrebbe essere presto disponibile: un supporto utile agli studiosi, che vorranno e sapranno farne uso, destinato a diventare indispensabile. È già disponibile un CD-Rom messo a punto da Angelo d'Orsi e dai suoi collaboratori per la Fondazione Istituto Gramsci su La città futura. Gli anni di Gramsci a Torino 1911-192泸,utile supporto per la conoscenza degli anni trascorsi nel capoluogo piemontese e per la conoscenza anche visiva del contesto storico in cui Gramsci ha vissuto. È, questa dei testi elettronici, la frontiera nuova su cui si svilupperà “l'immagine di Gramsci”. Per quel che concerne i più tradizionali Quaderni cartacei (le foto delle pagine scritte da Gramsci sono del resto anch'esse sempre più spesso usate nell'apparato iconografico adoperato per illustrare servizi e articoli di giornale), resto affezionato all'immagine di fatica e rigore che trasmettono, alla stessa immagine della calligrafia del nostro autore, divenuta anch'essa una “immagine di Gramsci”】8. Le istituzioni competenti o qualche casa editrice “di cultura” dovrebbero produrre, commercializzare, mettere a disposizione di tutti gli studiosi una riproduzione fotografica dei Quaderni che riproduca la materialità dei testi, usando lo stesso formato e la stessa carta dei celebri “quaderni” usati da Gramsci in carcere. Un simile strumento sarebbe di grande aiuto a fronte della crescente importanza della filologia applicata ai testi del carcere, dando a tutti la possibilità di verificare la bontà delle diverse ipotesi interpretative che anche su questo terreno ormai da oltre un ventennio si registrano19.



13. IMMAGINI DI GRAMSCI

I3.4 Metafore militari
Veniamo ora - senza pretesa di esaustività - ad alcune delle immagini e alle metafore che Gramsci usa. È stato detto da Gerratana che il metodo di Gramsci è analogico più che analitico. La qual cosa già di per sé favorisce un uso delle immagini e delle metafore. Ogni immagine è descrittiva, ha in questo un proprio limite: distorce in parte il concetto che esprime. L’uso ampio che di immagini fa Gramsci sembra inerente al carattere “aperto” dei Quaderni, al loro essere una ricerca, al procedere gramsciano più per domande che per risposte20. Gramsci è un grande facitore di concetti e di termini nuovi, o meglio di vecchi termini usati in modo nuovo. Resistendo alla tentazione di un elenco troppo lungo di parole ed espressioni che, pur non indicando propriamente immagini, potrebbero essere considerate tali proprio per il metodo di Gramsci, mi limito ad alcune immagini o metafore propriamente dette, che raggrupperei in quattro famiglie: militari, sportive, geospaziali, biologiche.

Le immagini-metafore militari presenti nei Quaderni sono tra le più note. Gramsci ha alle spalle, ovviamente, la prima guerra mondiale (una guerra “di trincea”), inizio della crisi in cui la sua esistenza è drammaticamente immersa. È stata una esperienza che ha coinvolto milioni di persone, sedimentando una terminologia militare diffusa. Gramsci usa una metafora militare per definire il passaggio della lotta politica e di classe dall'epoca delle rivoluzioni-insurrezioni di stampo ottocentesco - di cui, egli dice, la Rivoluzione d'ottobre (con la sua famosa immagine della “presa del palazzo d’Inverno”)è stata l'ultimo episodio -all'epoca della rivoluzione come processo di trasformazione morfologica dello Stato-società: il passaggio dalla «guerra manovrata» (o «di movimento» o «frontale») alla «guerra di posizione». Scrive Gramsci nella nota intitolata Guerra di posizione e guerra manovrata o frontale;

È da vedere se la famosa teoria di Bronstein sulla permanenza del movimento [la teoria della rivoluzione permanente di Trockij] non sia il riflesso politico della teoria della guerra manovrata [...], in ultima analisi il riflesso delle condizioni generali-economiche-cul-turali-sociali di un paese in cui i quadri della vita nazionale sono embrionali e rilasciati e non possono diventare “fortezze e casematte” [...]. Mi pare che Ilici [Lenin] aveva compreso che occorreva un mutamento dalla guerra manovrata, applicata vittoriosamente in Oriente nel 17, alla guerra di posizione che era la sola possibile in Occidente, dove, come osserva Krasnov, in breve spazio gli eserciti potevano accumulare sterminate quantità di munizioni, dove i quadri sociali erano di per sé ancora capaci di diventare trincee muni-tissime [...]. Ilici non ebbe il tempo di approfondire la sua formula, pur tenendo conto che egli poteva approfondirla solo teoricamente, mentre il compito fondamentale era nazionale, cioè domandava una ricognizione del terreno e una fissazione degli elementi di trincea e di fortezza rappresentati dagli elementi di società civile ecc. In Oriente lo Stato era tutto, la società civile era primordiale e gelatinosa; nell’Occidente tra Stato e società civile c’era un giusto rapporto e nel tremolio dello Stato si scorgeva subito una robusta struttura della società civile. Lo Stato era solo una trincea avanzata, dietro cui stava una robusta catena di fortezze e casematte (Q 7, 16, 86^-é).

170


SENTIERI GRAMSCIANI

La citazione è lunga, ma significativa per testimoniare il continuo rimando gramsciano tra teoria militare e teoria politica. Gramsci, oltre a interessarsi al Vom Kriege di Karl von Clausewitz, che considera il teorico della superiorità del momento politico sul momento militare (Q 19, 28, 20^2), tematizza il parallelo di cui sopra nella nota Arte militare e arte politica, avvertendo che «i paragoni tra l’arte militare e la politica sono sempre da stabilire cum grano salis, cioè solo come stimoli al pensiero e come termini semplificativi ad absurdum [...]. Lo schieramento politico non è neanche lontanamente paragonabile allo schieramento militare» (Q 1, 133, 120). Nonostante questa avvertenza, subito Gramsci prosegue: «Nella lotta politica oltre alla guerra di movimento e alla guerra d’assedio o di posizione, esistono altre forme. Il vero arditismo, cioè l'arditismo moderno, è proprio della guerra di posizione, così come si è rivelata nel 14-18».

E ancora: «nella lotta politica non bisogna scimmiottare i metodi delle classi dominanti, senza cadere in facili imboscate» (Q 1, 133, 121, corsivo mio).

13-5

Fra Machiavelli e Sorel
Anche la celeberrima metafora del «moderno Principe» appartiene in qualche misura alla famiglia delle metafore militari, suggerendo l’idea di un principe che va alla guerra: un «condottiero», come troviamo scritto all'inizio del Quaderno 电.Qui Gramsci esprime la propria ammirazione per Machiavelli, che ha saputo dare alla propria concezione «la forma fantastica e artistica, per cui l’elemento dottrinale e razionale si impersona in un condottiero, che rappresenta plasticamente e “antropomorficamente” il simbolo della “volontà collettiva”》(Q 13, i, 7555). Una immagine dunque, ricalcata sulla figura (assai mitizzata) del Valentino. Per Gramsci «Il Principe del Machiavelli potrebbe essere studiato come una esemplificazione storica del “mito” soreliano, cioè di una ideologia politica che si presenta non come una fredda utopia né come dottrinario raziocinio, ma come creazione di fantasia concreta che opera su un popolo disperso e polverizzato per suscitarne e organizzarne la volontà collettiva» (Q 13, i, 1555). Aggiungendo che «il moderno principe, il mito-principe non può essere una persona reale, un individuo concreto, può essere solo [...] il partito politico» (Q 13, i, 1558). Gramsci evidenzia come l'azione politica non possa avere una dimensione puramente razionale, ma debba prevedere anche una connotazione miti-co-ideologica? Mi sembra che in qualche misura la risposta possa essere positiva. I soggetti, individuali e collettivi - lo sappiamo21 - non possono vivere senza ideologia. E in questo ambito le immagini, metaforiche e non, hanno straordinaria importanza per “suscitare energie”. Non desta scandalo dunque il fatto che anche l’immagine di Gramsci, del “gigante” Gramsci, sia stata usata dal suo partito per combattere la lunga “guerra di posizione” degli oltre quattro decenni seguiti alla fine del fascismo. Se l’abbia combattuta bene o male, se Gramsci e la sua immagine siano stati usati in modo proficuo o meno, e pagando quali prezzi, è altra questione, che non può essere qui affrontata.



13. IMMAGINI DI GRAMSCI


I?】


I3.6 Metafore sportive
Questo ricorso alle immagini di guerra come metafora della lotta politica e di classe (altri esempi sono ovviamente possibili) sembra confermare la collocazione di Gramsci in un contesto che non è quello oggi prevalente (né quello a cui oggi lo si vorrebbe spesso ridurre): la democrazia come regole del gioco, come gioco che non ha in palio gli assetti essenziali del potere. Non a caso un insieme metaforico oggi molto usato in politica è quello che fa riferimento al gioco del calcio: che spesso mima la guerra, ma che - per fortuna - è tutt’altra cosa, anche se pregno di rimandi simbolici spesso sostitutivi di un conflitto reale.

Già nel 1918 - nell'ambito di alcune osservazioni su II foot-ball e lo scopone - Gramsci notava delle contaminazioni tra i due ordini di discorso: «Lo sport suscita anche in politica il concetto di “gioco leale”》2^. A dire il vero, il tono complessivo delle osservazioni gramsciane non sembra nel merito convincente. Egli infatti contrapponeva positivamente il gioco del calcio al popolare “scopone”, fatto con le carte da gioco (descritto come «lavorio perverso del cervello. Diffidenza reciproca. Diplomazia segreta. Carte segnate»)23, affermando che il primo costituisce un «modello della società individualistica》, pieno di libera iniziativa in un quadro determinato, definito dalla legge. L'articoletto appare per molti aspetti sbagliato nel giudicare il calcio (che è gioco collettivo più che individuale e individualista, e in cui si è col tempo visto che non mancano né «diplomazia segreta», né colpi bassi) e anche ingeneroso verso lo scopone24. Nel periodo carcerario Gramsci parla di «pallone da football» anche riferito a se stesso, scrivendo a Tania, in data 19 settembre 1932, di non sopportare «l'idea che io sia come una palla da football che dei piedi anonimi possono lanciare da una parte all’altra d'Italia come è avvenuto in passato»25.

È nei Quaderni, tuttavia, che troviamo l'uso più importante (sebbene limitato) di immagini calcistiche o sportive in genere. In una nota intitolata Punti per un saggio sul Croce, parlando del concetto di libertà, Gramsci lamenta come si sia «formata una mentalità sportiva che ha fatto della libertà un pallone con cui giocare al football» (Q io II, $1, 1341). Ancora, polemizzando contro il riformismo del Croce, e implicitamente contro tutti i riformismi, che pretendono di stabilire a priori quali debbano essere i limiti della dialettica politicosociale (le “regole del gioco” care a Bobbio) Gramsci scrive: «Concepire lo svolgimento storico come un gioco sportivo col suo arbitro e le sue norme prestabilite da rispettare lealmente, è una forma di storia a disegno [...] è un'ideologia che tende a snervare l'antitesi, a spezzettarla in una lunga serie di momenti, cioè a ridurre la dialettica a un processo di evoluzione riformistica “ri-voluzione-restaurazione”》(Q io II, 41, XVI, 1328). Il che riporta a una celebre immagine pugilistica di Gramsci, sempre sulla dialettica (e sul riformismo): «Nella storia reale l'antitesi tende a distruggere la tesi, la sintesi sarà un superamento, ma senza che si possa a priori stabilire ciò che della tesi sarà “conservato” nella sintesi, senza che si possa a priori “misurare” i colpi come in un “ring” convenzionalmente regolato» (Q io I, 6, 1221).

172


SENTIERI GRAMSCIANI

Lo sport, dunque, va anche bene per fornire immagini e metafore («piace poter prendere per il bavero un uomo come Rostignac e servirsene da palla per un gioco solitario del calcio»: Q 4 明 归。).Ma nella realtà politico-sociale il rivoluzionario Gramsci trova illusorio e ripugnante volerne mutuare regole e metodi. Gramsci non accetta - lo dice esplicitamente - che «la politica, la letteratura, la scienza veng[a]no degradate a gioco “sportivo”》(Q & ji, 982). Un gioco in cui ci sia l'apparenza di una perenne contesa e la sostanza di rapporti immutati. Come si diceva sopra, il mondo di Gramsci non era il nostro, e volerlo ridurre ad autore “democratico” (nel senso prevalente che ha assunto oggi questa parola) è operazione filologicamente insostenibile.

i3・7 Metafore geo-spaziali
Nei Quaderni le metafore geografiche e spaziali hanno un ruolo rilevantissimo. In uno dei brani già citati (Q 7, ié) abbiamo visto all'opera la doppia immagine di “Oriente” e “Occidente”： metafora apparentemente spaziale, in realtà anche temporale, il cui significato originale viene dilatato a rappresentare il passaggio da un modello di situazione socio-politica e di modellistica rivoluzionaria a un altro. La rivoluzione di tipo “quarantottesco” (modello “assalto frontale”： metafora militare) aveva avuto nel secolo passato le sue massime espressioni in Francia (in “Occidente”：「89, il '48 ecc.). Dopo la Comune, essa emigra ad Est, ma anche la sua vittoria, nel '17, contribuisce a far sì che il fenomeno - per Gramsci -non possa più ripetersi, né a “Oriente” né a “Occidente”.

Un'altra immagine ricorrente in Gramsci è la coppia Nord-Sud. La definizione delle forze in campo in Italia si territorializza compiutamente già nel saggio del 1926 su Alcuni temi della quistione meridionale. Nei Quaderni essa viene legata a un'altra doppia immagine： tra Nord e Sud vi è una «relazione di città e campagna» (Q i, 43, 35), classica per il marxismo. Il valore metaforico della contrapposizione Nord-Sud è divenuto ancora più evidente oggi, quando essa è stata trasposta a livello planetario26. In Gramsci compare pure la coppia concettuale centro-periferia. E funzione metaforica finisce per avere anche la contrapposizione Europa-America. Ma non è ovviamente possibile in questa sede riportare tutte le possibili esemplificazioni riscontrabili nei Quaderni, che sono tantissime e anche molto note.

Per concludere su questo punto: l'importanza delle metafore spaziali nella struttura concettuale gramsciana è dovuta al fatto che un assetto egemonico in genere si disloca storicamente seguendo coordinate geografiche. Ciò è stato messo in relazione alla formazione del giovane Gramsci, avvenuta presso la cattedra torinese del glottologo Matteo Bartoli27, aderente alla corrente neolinguistica, in polemiche con la scuola dei neogrammatici. Mentre questi ultimi facevano del linguaggio il prodotto di una disposizione genetica, Bartoli aveva sviluppato il metodo “spaziale”, fondato sullo studio della distribuzione “geografica” dei fenomeni linguistici e del loro graduale diffondersi. Da qui l'ipotesi che Gramsci abbia derivato parti importanti della sua concezione anche da questa preziosa

13. IMMAGINI DI GRAMSCI


I73


fonte. Ma si deve pure ricordare come tutto il marxismo di Lenin, al quale soggettivamente Gramsci si sente omogeneo, ruoti intorno alla questione nazionale e al rapporto città-campagna.

13.8 Metafore biologiche
Gramsci usa assai spesso termini come “organico” e “organismo” (ma negli scritti giovanili sono anche frequenti termini quali “vita” ed “energia”). Il primo termine ha quasi sempre una connotazione rafforzativa, spesso con valenza positiva. È molto nota l'espressione “intellettuale organico”： «Ogni gruppo sociale, nascendo sul terreno originario di una funzione essenziale nel mondo della produzione economica, si crea insieme, organicamente, uno o più ceti di intellettuali che gli danno omogeneità e consapevolezza della propria funzione non solo nel campo economico, ma anche in quello sociale e politico [...]. Si può osservare che gli intellettuali “organici” che ogni classe crea [...]. La massa dei contadini [...] non elabora propri intellettuali “organici”》(Q 12, 1, 1^13-4).

Anche da queste poche citazioni si nota come il concetto gramsciano sia stato quasi sempre frainteso, perché spesso riferito non come nei Quaderni a una classe, ma a un partito. Gramsci scrive anche che «nello studio di una struttura occorre distinguere i movimenti organici (relativamente permanenti) dai movimenti che si possono chiamare di congiuntura […].I fenomeni organici danno luogo alla critica storico-sociale» (Q 13,电 ^579). Di conseguenza, una profonda crisi sociale e politica, una crisi di egemonia sarà una «crisi organica» (Q 13, 23, 1602). Le ideologie vanno distinte tra quelle «arbitrarie, razionalistiche, “volute^» e quelle «storicamente organiche» (Q 7, 19, 868). Il centralismo può essere «organico» o «burocratico»: «l'organicità non può essere che del centralismo democratico, il quale appunto è un “centralismo in movimento” per così dire, cioè una continua adeguazione dell'organizzazione al movimento storico reale ed è organico appunto perché tiene conto del movimento, che è il modo organico di manifestarsi della realtà storica» (Q 9, 68, 口39)宓.

Meno frequente, mi pare, l'uso in Gramsci del vocabolo “organismo” in contesti sociologici: egli chiama la società «organismo sociale» (Q 13, 23, i6oé), parla dei partiti politici come di «organismi che nella società civile elaboravano gli indirizzi politici» (Q 15, 48,1809). Anche a causa di questa terminologia Gramsci, pure in un passato recente, è stato accusato di essere «organicista»29, accomunato nella disgrazia in cui è caduto tanto hegelo-marxismo? Può essere. Almeno a livello di linguaggio, però, questa parte del suo armamentario concettuale e linguistico sembra più che altro affine a quello delle «filosofie della vita di carattere evoluzionistico e spiritualistico», così diffuse negli anni del suo «garzonato intellettuale»30.

Come ha notato Valentino Gerratana31, in Gramsci è anche frequente il termine “molecolare”. Scrive: «È strano che di solito si sia meno indulgenti coi mutamenti “molecolari” che con quelli repentini. Ora il movimento “molecolare” è più pericoloso [...] “fa intravedere” (a chi riflette) un mutamento progressivo

174


SENTIERI GRAMSCIANI

della personalità morale che a un certo punto da quantitativo diventa qualitativo: cioè non si tratta più, in verità, della stessa persona, ma di due» (Q 写 g, 1762)

Questo rimanda al noto apologo del gruppo di naufraghi che divengono cannibali per sopravvivere, cioè fanno qualcosa che non avrebbero mai pensato di fare. Gramsci vi si sofferma nella lettera a Tania del 6 marzo 1933: «Tra i due momenti […]è avvenuto un processo di trasformazione “molecolare”》32; Ma l'espressione è usata anche in relazione al “corpo sociale”，ai fenomeni storici. Ad esempio, nel celebre passo del Quaderno 15 in cui Gramsci parla dei rapporti tra Cavour e Mazzini nel Risorgimento italiano, si trova applicato a quest'epoca «il criterio interpretativo delle modificazioni molecolari che in realtà modificano profondamente la composizione precedente delle forze e quindi diventano matrice di nuove modificazioni» (Q 球 il, 1767). Molte citazioni di questo genere sarebbero possibili e l'espressione stessa è entrata nel circolo del linguaggio socio-politico contemporaneo.

13.9

Dalla “città futura” al “concio della storia”

Si è tentata qui una parzialissima ricognizione della presenza di immagini e metafore in Gramsci, anzi nei Quaderni. Molto altro sarebbe possibile evidenziare, sia negli scritti carcerari, quando la scrittura gramsciana deve la propria creatività alla necessità di sfuggire alla censura come alla ricerca innovativa e al dubbio, coniando espressioni e immagini celebri («filosofia della praxis» per marxismo, «fondatori della filosofia della praxis» per Marx ed Engels; ma si pensi anche al «cazzotto nell'occhio» dell'Assemblea costituente, a Benedetto Croce «papa laico» ecc.33); sia, forse in misura ancora maggiore, negli anni precarcerari, soprattutto in quelli giovanili, quando la sua scrittura era più immaginifica, meno concettuale e controllata.

Nel 1917, per intitolare un numero unico di propaganda realizzato su incarico della Federazione giovanile socialista piemontese, Gramsci ricorse all'immagine -divenuta celebre - della “città futura”. Il concetto di città ha un posto non secondario nella storia delle dottrine politiche, dalla polis greca ad Agostino, da Campanella a Rousseau. Nei Quaderni Gramsci ha certo perso le speranze di vedere presto sorgere la “città futura”. Ma non rinuncia a riflettere e a operare (nei limiti che gli sono imposti) per essa. Q g, 53 contiene un'altra metafora, quella del concio e dell'aratro, incomparabilmente drammatica per『“inattuale” (in questa nostra “età del narcisismo”)concezione della relativizzazione del sé che contiene: «Prima tutti volevano essere aratori della storia, avere le parti attive, ognuno avere una parte attiva. Nessuno voleva essere “concio” della storia. Ma può ararsi senza prima ingrassare la terra? Dunque ci deve essere l'aratore e il “concio”. Astrattamente tutti lo ammettevano. Ma praticamente? “Concio” per “concio” tanto valeva tirarsi indietro, rientrare nel buio, nell'indistinto. Qualcosa è cambiato, perché c'è chi si adatta “filosoficamente” ad essere concio, che sa di doverlo essere, e si adatta» (Q g, 53, 1128).

Qui probabilmente Gramsci allude a un'esperienza collettiva. Ma come non cogliervi anche il riflesso della sua sorte individuale? Non potendo veder realiz-

13. IMMAGINI DI GRAMSCI

zata l'immagine vagheggiata negli “anni della speranza” (la “città futura”), Gramsci non ha rinunciato a essere, negli “anni della sconfitta”, con il suo pensiero, con i suoi scritti, col suo esempio, fertilizzante per un domani che sapeva non sarebbe arrivato a vedere. La mietitura che egli attendeva non è mai giunta. Ma le immagini che ci ha lasciato (nel duplice senso che dicevo all'inizio) ancora non hanno finito di parlare alla nostra testa e al nostro cuore.

Note
1. P Gobetti, Gramsci, in Id., La rivoluzione liberale. Saggio sulla lotta politica in Italia [1924], a cura di E. Alessandrone Perona, con un saggio di P Flores d’Arcais, Einaudi, Torino 1995, pp. 96-7.

2. Gramsci, Lettere dal carcere, cit., pp. 45-6.

3. Cfr. supra, CAP. io, pp. 129 ss.

4. C. Bermani, Gramsci stormo e Gramsci mitico, in Id. (a cura di), Gramsci raccontato, testimonianze raccolte da C. Bermani, G. Bosio e M. Paulesu Quercioli, Edizioni Associate, Roma 1987, p. 13.

5. V Spano, Gramsci sardo, in Gramsci, Società Editrice L’Unità, Roma 1945, p. 151.

6. Gramsci parla sempre di “nazionale-popolare”, mentre la dizione “nazional-popolare” ebbe largo corso nel dopoguerra (e perdura ancora oggi). Essa è venuta dunque a indicare non un aspetto del pensiero di Gramsci, ma piuttosto l'utilizzo dello stesso (il più delle volte in modo frainteso e deformato) da parte dei “gramscisti” e ancor di più della pubblicistica meno avveduta.

7. M. Garuglieri, Ricordo di Gramsci, in “Società”，7-8, 1946, p. 691.

8. C. Gramsci, Mio padre, il Gramsci nero, in "L’Espresso”，15 maggio 1997. Il cenno alla presenza di Gramsci nella fiction televisivo-cinematografica meriterebbe di essere approfondito. Tra le principali opere di fiction dedicate a Gramsci: Antonio Gramsci. I 恩orni del carcere (1977), di Lino Del Fra, con Riccardo Cucciolla; Nita di Antonio Gramsci (1981), sceneggiato televisivo in quattro puntate di Raffaele Maiello, con Mattia Sbragia; e I quaderni di Gramsci (i983), un programma di Pasquale Misuraca per il DSE della Rai, con Gramsci interpretato da Giancarlo Mencucci. In merito alla “vera immagine di Gramsci”，cui si faceva cenno sopra, va detto che esiste un documentario abbastanza noto, girato durante una delle sedute del Comintern, a Mosca, nel quale - in pochi fotogrammi - compare anche Gramsci: probabilmente l'immagine più vera che abbiamo oggi del dirigente comunista. Vanno infine ricordati due film-documentari, contenenti anche materiale d'epoca: G. Amico, G. Baratta, Gramsci lho visto così (1988) e G. Baratta, New York e il mistero di Napoli. Viaggio nel mondo di Gramsci (i994).

9. C. Colombo (a cura di), Gramsci e il suo tempo, Introduzione di M. Spinella, testi a cura di F Occhipinti, I fotolibri/Longanesi & C., Milano 1977, p. 20.

10. Ivi, pp. 106-7.

11. Ivi, pp. 39-4o.

12. Ivi, p. 55.

13. Ivi, p. 73.

14. Ivi, p. 98.

15. Questa tesi è rafforzata dal raffronto con alcune foto di gruppo, in cui Gramsci compare insieme ad altri protagonisti della lotta rivoluzionaria, durante gli stessi anni dell'occupazione delle fabbriche, o nel corso dei lavori del Comintern a Mosca, o durante l'esilio a Vienna.

16. M. A. Macciocchi, Per Gramsci, il Mulino, Bologna 1974, p. 37.

17. Cfr. anche il correlato volume A. Gramsci, La nostra città futura. Scritti to^rinesi (19111922), a cura di A. d'Orsi, Carocci, Roma 2004.

18. Graficamente di grande eleganza la collana “Per Gramsci” della Gamberetti, che riproduce pagine dei Quaderni all'inizio e alla fine di ogni volume. Il motivo è stato anche ripreso nella copertina del libro Frosini, Liguori, Le parole di Gramsci, cit.

176


SENTIERI GRAMSCIANI

19. Faccio riferimento ovviamente all’importante libro di Francioni, Lofficina gramsciana, cit., parte prima e al dibattito che ne è seguito.

2。. Cfr. V Gerratana, Gramsci. Questioni di metodo, Editori Riuniti, Roma 1997 (soprattutto V Introduzione).

21. Cfr. supra, CAP. 4.

22. A. Gramsci, Il foot-ball e lo scopone [26 agosto 1918], ora in Id., Il nostro Marx 19181919, cit., p. 266.

23. Ivi, p. 265. Cfr. infra, CAP. 14, pp. 177 ss.

24. Lo stesso Gramsci avrebbe più tardi rivalutato lo scopone, come si evince da una lettera alla moglie Giulia dal confino di Ustica, in data 15 gennaio 1927, dove con tono compiaciuto afferma: «In casa, alla sera giuochiamo alle carte. Non avevo giuocato mai finora; il Bor-diga assicura che ho la stoffa per diventare un buon giocatore di scopone scientifico» (Gramsci, Lettere dal carcere, cit., p. 39). Dalla stessa corrispondenza carceraria apprendiamo anche che Gramsci non disdegnava la lettura dei giornali sportivi, o ne lamentava la mancanza (cfr. ivi, pp. io e 14).

25. Ivi, p. 618.

26. Come ad esempio ha fatto un estimatore di Gramsci, l’intellettuale e critico letterario palestinese (ma a lungo residente negli Stati Uniti, prima della recente scomparsa) Edward Said, di cui cfr. soprattutto Cultura e imperialismo [i993], Gamberetti, Roma i998.

27. Lo Piparo, Lingua intellettuali egemonia in Gramsci, cit.

28. Qui le citazioni potrebbero essere moltissime, come anche quelle tratte dal Quaderno 13.

29. Cfr. soprattutto F. Sbarberi, Gramsci: un socialismo armonico, Franco Angeli, Milano i986.

30. Cfr. G. Piazza, Metafore biologiche ed evoluzionistiche nel pensiero di Gramsci, in G. Baratta, A. Catone (a cura di), Antonio Gramsci e il "progresso intellettuale di massa” Unico-pli, Milano i995.

31. Gerratana, Gramsci. Questioni di metodo, cit., p. i29.

32. Gramsci, Lettere dal carcere, cit., p. 693.

33. Raul Mordenti ha parlato, a proposito dei Quaderni, di “idioletto”： «Il linguaggio di Gramsci è del tutto personale e caratteristico (fino all’impiego costante da parte sua di vezzi linguistici ed ortografici). Ed è del tutto gramsciano l’uso ricorrente di parole e concetti chiave che costituiscono veri e propri Leitmoti-v, fino a determinare una sorta di idioletto dei Quaderni che in gran parte vive ormai autonomamente nella cultura italiana (e non solo italiana)» (R. Mordenti, «Quaderni del carcere» di Antonio Gramsci, in Letteratura italiana. Le opere, vol. IV: Il Novecento, tomo II: La ricerca letteraria, Einaudi, Torino 1996, p. 615).

14

Una palla di cartapesta
14.1

Il football e la società liberale
Non si può dire che Antonio Gramsci abbia dedicato allo sport e alla cultura sportiva un'attenzione specifica. Pur vivendo dall'autunno del 1911 in una moderna città industriale come Torino ed esercitando l'attività giornalistica dalla fine del 1915 all'inizio degli anni Venti, c’è solo un suo scritto giornalistico specificatamente dedicato al football, un altro che trae spunto da una corsa automobilistica e un rapido accenno al ciclismo. Non è molto, per uno che si sarebbe vantato, alcuni anni più tardi, di aver scritto «in dieci anni di giornalismo [...] tante righe da poter costituire 15 o 20 volumi di 400 pagine»1. Eppure Gramsci, sempre animato da una concezione del giornalismo come militanza, scrisse molto di argomenti di costume, riservando grande attenzione ai temi della cultura popolare e della cultura diffusa. In particolare, egli pubblicò soprattutto tra il 1916 e il 1918 molti corsivi non firmati, con ritmo quasi quotidiano, sulle pagine dell’“Avanti!”，in una rubrica di notazioni cittadine intitolata “Sotto la Mole”. È in questa sede che troviamo - come già accennato nel capitolo precedente -uno scritto gramsciano dedicato a due (contrapposte, per l'autore) passioni degli italiani: Il foot-ball e lo scopone%

È appena il caso di ricordare come la Torino in cui viveva Gramsci fosse stata, insieme a Genova, la culla del gioco del calcio in Italia, gioco proveniente dall'Inghilterra e da qui pian piano propagatosi, nella seconda metà dell'Ottocento, in tutta Europa. A Torino fra il 1887 e il 1890 era nata la prima società calcistica italiana; sempre nella città sabauda, nel 1898, era stata fondata la Federazione italiana di football, che vi aveva avuto la sua prima sede. A Torino nello stesso anno, in un'unica giornata, l'8 maggio, si era disputato il primo campionato italiano, fra tre squadre torinesi (l'Internazionale, la Ginnastica Torino e la FC Torinese) e il Genoa. A Torino, nel 1897 (due anni prima della Fiat) era nata la Juventus, ad opera di alcuni allievi di quel liceo D'Azeglio frequentato anche da amici e maestri di Gramsci; Juventus che nel 1905 aveva vinto il suo primo titolo. E l'anno dopo, da una scissione della Juventus, era sorto il Football Club Torino. Come se ciò non bastasse, anche la provincia piemontese era stata protagonista del calcio pionieristico d'inizio secolo. Nel 1912 avevano preso parte al campionato italiano cinque formazioni piemontesi: oltre alle torinesi Juventus, Torino e Piemonte, anche Pro Vercelli e Casale. Quest'ultima aveva vinto lo scu-

178


SENTIERI GRAMSCIANI

detto nel 1913, battendo nella doppia finale la Lazio, prima rappresentante del Centro-Sud a finire così negli annali del calcio nazionale. Mentre nel 1908 era stata la Pro Vercelli ad aggiudicarsi il titolo. Presto conquisteranno un loro spazio anche Alessandria e Novara. Torino e il Piemonte sono centrali già nella prima fase del movimento calcistico italiano. Nel corso della prima guerra mondiale il campionato era stato sospeso (e gli eventi bellici concorrono a spiegare perché di calcio Gramsci non si fosse occupato prima). Ma alla ripresa le squadre partecipanti, divise in gironi regionali e interregionali, risultarono molte di più e per la prima volta furono espressione di quasi tutta la penisola3. Nella nuova società di massa affermatasi negli anni della Grande guerra, anche il calcio moderno non era più gioco di élites anglofone o educate nei collegi svizzeri, ma iniziava a divenire svago, divertimento e passione di massa.

Quando nel 1918 Gramsci scrive di “foot-ball”，dunque, lo fa osservando il fenomeno da una posizione privilegiata (Torino), in un momento in cui, tra l’altro, il campionato risultava ancora sospeso, ma quando la passione calcistica stava conquistando adepti su larga scala, tanto da permettere la creazione di una lega di squadre amatoriali, con centinaia di iscritti in tutta la penisola. Lo sguardo di Gramsci, naturalmente, non è catturato, o meglio non si arresta, alla superficie, alla mera cronaca. Traendo origine da un'osservazione forse non improvvisata, ma sedimentata a partire dagli anni dell'anteguerra, egli esplicita, fin dall'attacco, il tema che gli sta a cuore: «Gli italiani amano poco lo sport; gli italiani allo sport preferiscono lo scopone. All'aria aperta preferiscono la clausura in una bettola-caffè, al movimento la quiete intorno al tavolo»4. E fin qui ci si trova di fronte a una notazione di carattere generale che, nello spezzare una lancia in favore della prassi sportiva, rimprovera all'italiano medio una troppo accentuata inclinazione all'attività ricreativa sedentaria. Gramsci però prosegue offrendoci una sua personale lettura del football come metafora e indicatore della società liberale: «Osservate una partita di foot-ball: essa è un modello della società individualistica: vi si esercita l'iniziativa, ma essa è definita dalla legge; le personalità vi si distinguono gerarchicamente, ma la distinzione avviene non per carriera, ma per capacità specifica; c'è il movimento, la gara, la lotta, ma esse sono regolate da una legge non scritta, che si chiama lealtà, e viene continuamente ricordata dalla presenza dell'arbitro. Paesaggio aperto, circolazione libera dell'aria, polmoni sani, muscoli forti, sempre tesi all'azione»5.

Il calcio viene dunque assunto quale espressione-simbolo della realtà britannica, che non solo è la società liberale e liberista per antonomasia, ma anche la nazione che ha dato i natali al calcio moderno e ne ha codificato comportamenti e regole. È ben noto come il giovane Gramsci - almeno fino alla conoscenza più approfondita della Russia rivoluzionaria e anche dei classici del marxismo - abbia nutrito il proprio ribellismo di «triplice e quadruplice provinciale sardo» di una forte venatura liberale, liberista e liberoscambista6, cultura in cui vedeva una leva per scardinare l'asfissiante blocco di interessi che il protezionismo e lo Stato giolittiano tutelavano a scapito innanzitutto del Mezzogiorno e delle zone più povere d'Italia (anche e soprattutto insulare). Erano gli anni in cui un vasto movimento intellettuale, guidato da uomini come Croce,

14. UNA PALLA DI CARTAPESTA

Gentile, Prezzolini, Papini, Salvemini, scuoteva la cultura nazionale, si opponeva e sconfiggeva l'imperante positivismo riformistico-evoluzionistico, apriva alla migliore cultura europea del tempo, soprattutto francese (da Bergson a Sorel). Non sorprende che il giovane Gramsci iniziasse da qui, da riviste quali “La Critica^ e “La Voce”, il proprio cammino verso un modo nuovo e originale, non ferreamente deterministico e perciò potenzialmente rivoluzionario, di interpretare la realtà storico-sociale. Come ebbe a scrivere più tardi parlando di Umberto Cosmo, italianista, studioso di Dante, del quale era stato allievo all'università e che aveva insegnato presso quel liceo D’Azeglio che occupa un posto di rilievo anche nella storia del nostro calcio: «mi pareva [...] ci trovassimo in un terreno comune che era questo: partecipavamo in tutto o in parte al movimento di riforma morale e intellettuale promosso in Italia da Benedetto Croce»7. Né sorprende come egli vedesse nella liberale Inghilterra un modello più avanzato di forze e comportamenti socioeconomici e nel “foot-ball” l'esaltazione un po' vitalistica di forze che non cercano di vincere con l'imbroglio e la corruzione così tipici (almeno per Gramsci) del sistema di potere giolittiano, ma mettendosi liberamente e onestamente in gioco. Tutt'altra cosa, invece, prosegue l'articolo,

una partita a scopone. Clausura, fumo, luce artificiale. Urla, pugni sul tavolo e spesso sulla faccia dell'avversario o... del complice. Lavorio perverso del cervello ⑴.Diffidenza reciproca. Diplomazia segreta. Carte segnate. Strategia delle gambe e della punta dei piedi. Una legge? Dov'è la legge che bisogna rispettare? Essa varia da luogo a luogo, ha diverse tradizioni, è occasione continua di contestazione e di litigi. La partita a scopone ha spesso avuto come conclusione un cadavere e qualche cranio ammaccato. Non si è mai letto che in tal modo si sia mai conchiusa una partita di foot-ball8.

Quest'ultima notazione è quella che più oggi balza agli occhi per la sua inesattezza, non solo alla luce della storia più recente del tifo calcistico. Anche Gramsci, se fosse stato più profondo conoscitore della storia del calcio, avrebbe saputo dei tanti episodi di violenza già allora verificatisi in Gran Bretagna; e anche che nel corso di quel primo campionato italiano di cui si è fatto cenno, disputatosi l'8 maggio 1898 proprio a Torino, le cronache avevano registrato due grandi risse tra i supporter delle squadre in campo. Parimenti la storia successiva si sarebbe incaricata di mostrare che anche nel calcio avrebbero trovato largo spazio “diplomazie segrete” e “carte segnate”: ovvero pastette e imbrogli.

A Gramsci, però, preme altro. Il “foot-ball” e lo scopone sono simboli di due modi diversi di concepire la società e la vita, il primo espressione della moderna società capitalistica, il secondo frutto di una società arretrata, statica, clientelare e maramalda. Come chiarisce subito dopo:

Anche in queste attività marginali degli uomini si riflette la struttura economico-politica degli Stati. Lo sport è attività diffusa delle società nelle quali l'individualismo economico del regime capitalistico ha trasformato il costume, ha suscitato accanto alla libertà economica e politica anche la libertà spirituale e la tolleranza dell'opposizione. Lo scopone è la forma di sport delle società arretrate economicamente, politicamente e spiritualmente, dove la forma di convivenza civile è caratterizzata dal confidente di polizia, dal

180


SENTIERI GRAMSCIANI

questurino in borghese, dalla lettera anonima, dal culto dell’incompetenza, dal carrierismo (con relativi favori e grazie del deputato). Lo sport suscita anche in politica il concetto di gioco leale. Lo scopone produce i signori che fanno mettere alla porta del principale l’operaio che nella libera discussione ha osato contraddire il loro pensiero (!?)9.

In questo brano, dunque, lo scopone è assunto a simbolo di quell'Italia giolit-tiana, tutta trucchi e inganni, violazione delle regole e delle leggi, arbitrio (in mancanza di un arbitro). Ma - va aggiunto - lo scopone avrà più tardi in Gramsci una decisa riabilitazione. Arrestato l’8 novembre 1926, in aperta violazione della sua immunità parlamentare, e confinato in un primo tempo a Ustica (dove rimarrà dal 7 dicembre al 20 gennaio dell'anno seguente), il leader comunista farà parte, sia pure per breve tempo, di una nutrita colonia di politici. Costretti a trascorrere nell'ozio forzato gran parte della giornata, i confinati politici di Ustica organizzarono diversi gruppi di studio, una vera e propria scuola di formazione quadri. Ma dovettero, evidentemente, anche industriarsi per dare soddisfazione alla parte ludica che è in ogni uomo, o anche solo per ingannare il tempo, lontani com'erano dalle famiglie e dalla normale vita civile, culturale, politica. Non risulta che nell'isola siciliana fossero organizzate partite di football, alle quali Gramsci avrebbe certo partecipato non direttamente, a causa del fisico infelice, ma in spirito, uno spirito forte e assetato di vita. In una lettera alla moglie Giulia, però, in data 15 gennaio 1927, Gramsci scrive: «In casa, alla sera giuo-chiamo alle carte. Non avevo giuocato mai finora; il Bordiga assicura che ho la stoffa per diventare un buon giocatore di scopone scientifico»10. Dove è evidente il compiacimento non solo per la scoperta di un passatempo piacevole, ma anche e soprattutto per l'apprezzamento dell'amico-nemico storico di Gramsci ai vertici del partito comunista, Bordiga appunto, che da buon napoletano non ignorava il gioco delle carte e da ingegnere fin troppo innamorato della logica geometrica delle idee e delle teorie probabilmente apprezzava particolarmente

10 scopone scientifico, gioco in cui più che in altri ha peso il calcolo rispetto alla mera casualità e alla fortuna.

Sorprende, piuttosto, nell'ultimo brano riportato, la visione del football collegata alla “società individualistica”. È vero che Gramsci sta parlando dello sport in generale, ma il contesto, specificatamente riferito al calcio, consente e induce a riferire innanzitutto a quest'ultimo le considerazioni dell'articolista. E la stranezza sta nel fatto che al futuro teorico dell'“intellettuale collettivo” non venga in mente di guardare al calcio come a un gioco di squadra, molto meno individualistico (anche se certo più libero, per l'ampio spettro di varianti possibili) di tanti altri. Un riflesso, probabilmente, di quel calcio pionieristico in cui le squadre non erano ben organizzate in campo e ci si affidava soprattutto all'intraprendenza e alle doti fisiche e tecniche del singolo atleta. Un discorso a parte merita

11 riferimento al concetto di “gioco leale”. Ci torneremo fra breve, parlando di come gli sport e le metafore sportive entrino nel linguaggio e nella riflessione dei Quaderni del carcere. Ma prima occorre dar brevemente conto degli accenni a due sport che in quegli stessi anni divenivano sempre più popolari nel nostro paese, contenuti in due articoli apparsi entrambi nel 1921 sull'“Ordine Nuovo”.

14. UNA PALLA DI CARTAPESTA

l8l


I4.2 Girardengo, l’automobilismo e la Fiat
Del 13 maggio 1921 è un criptico accenno a Girardengo in un articolo non firmato, apparso col titolo Fascismo giornalistico. Chiede retoricamente Gramsci: «Vi era maggior ordine alla Fiat quando gli operai eleggevano i loro commissari e ad essi ubbidivano o adesso, che sono trattati col terrore ed eleggono loro rappresentante... Girardengo?» 口. Siamo all'indomani del biennio rosso 1919-20, della grande ondata di scioperi, lotte e occupazioni che soprattutto a Torino sembrava aver reso attuale anche per l'Italia la scelta fra due contrapposti poteri, quello borghese e quello proletario, a partire proprio dalla fabbrica, dal luogo della produzione. Di tale movimento Gramsci era stato il maggiore teorico e uno dei massimi organizzatori. In questo articolo, polemizzando con la padronale “Stampa”，egli rivendica i meriti dell'esperienza consiliare fatta dalla classe operaia torinese, costretta, dopo la storica sconfitta registrata nell'aprile 1921, ad eleggere le proprie commissioni interne votando il nome di alcuni noti campioni sportivi, al fine di non mettere nei guai ed esporre alle rappresaglie fasciste i compagni più impegnati politicamente. Primo eletto risultò, ovviamente a sua insaputa, proprio il popolarissimo ciclista Costante Girardengo, vincitore del Giro d'Italia del 1919 (e ancora del 1923), della Milano-San Remo sempre in quel 1921 (nonché altre cinque volte) e ben nove volte campione d'Italia, nel 1913-14 e poi ininterrottamente dal 1919 al 1925. Un grande campione, dunque, le cui gesta più di ogni altro occupavano evidentemente l'immaginario sportivo del proletariato torinese.

Il secondo scritto gramsciano cui si deve qui far cenno è un articolo del 6 settembre 1921, intitolato La sconfitta della Fiat. Non si tratta di una rivincita politica, del ritorno sulla scena dei consigli operai, di una nuova ondata di occupazione delle fabbriche. Il fatto cui, non senza ironia, si riferisce Gramsci è tutt'altro:

La Fiat ha perduto la sua battaglia. Nella grande gara automobilistica di Brescia, la grande casa torinese, nonostante l'audacia di un suo corridore, ha dovuto vergognosamente cedere di fronte alla superiorità delle macchine francesi. Questo fatto dipende forse da una momentanea défaillance della capacita tecnica dei costruttori della Fiat o da una rimediabile disorganizzazione dell'industria, o da un inizio di decadenza senza rimedio? Le sorti della Fiat hanno tale una importanza nella vita torinese che riteniamo opportuno parlarne un poco ai nostri lettori [...]. Trascurata la riorganizzazione del dopoguerra, eliminati elementi insostituibili, generata la sfiducia e il malcontento nell'animo degli operai, la produzione si fece più scadente. Oltre la crisi un altro grave pericolo minaccia la Fiat: la decadenza. La prima prova clamorosa? La vergognosa sconfitta di Brescia12.

È chiaro che la corsa automobilistica in questione - il Gran premio automobilistico d'Italia svoltosi sul circuito di Brescia due giorni prima, il 4 settembre - è per Gramsci un puro pretesto, Yincipit da cui partire per una riflessione più seria. Che trova però, nello scherzoso punto di partenza, un'ennesima riprova non solo di una generica attenzione ai fatti della cronaca sportiva (che pure c'è), ma

182


SENTIERI GRAMSCIANI

anche la chiara capacità di sintonizzarsi sulla lunghezza d’onda delle grandi passioni popolari.

Tutto questo elimina o corrobora l'ipotesi, più o meno scherzosamente in passato avanzata, di un tifo di Gramsci per la più antica squadra di Torino, la Juventus? Nulla sappiamo a proposito: né se Gramsci sia stato un tifoso di calcio, né per quale squadra abbia parteggiato. Due sole notazioni è però possibile aggiungere, senza voler far derivare da esse alcuna conseguenza certa: la famiglia Agnelli, e dunque la Fiat, salì sul ponte di comando della squadra bianconera solo nel 1923. Palmiro Togliatti, compagno e amico di Gramsci lungo tutti gli anni torinesi, era tifoso juventino: qualche foto risalente ai primi anni Sessanta lo ritrae in tribuna, fianco a fianco con Gianni Agnelli, a esultare per le imprese della “vecchia signora”.

14.3 La “Gazzetta” e il “Sole”
Ma veniamo agli anni del carcere, che sono gli anni della riflessione gramsciana più approfondita. Innanzitutto va detto che dalle lettere apprendiamo che Gramsci non disdegna la stampa sportiva (fin quando, prima della sentenza, gli è consentito procurarsi giornali). Così scrive il 9 dicembre 1926 da Ustica alla cognata Tania: «Ho letto sempre, o quasi, riviste illustrate e giornali sportivi»13. E il 19 dicembre, sempre dall'isola siciliana: «Non mi è stato possibile avere qualcosa da leggere, neanche la “Gazzetta dello Sport”》% Il quotidiano milanese è del resto presente pure nei Quaderni, fin dal Quaderno 1 (1929-30), in una nota nella quale Gramsci si interroga sui giornali italiani e sui loro lettori, ricordando tra l'altro come in carcere a Milano, pur essendo permesso “Il Sole-24 Ore”，«un certo numero, anche di politici, leggeva piuttosto la “Gazzetta dello Sport”； tra 2.500 inquisiti, si vendevano al massimo 80 copie del “Sole”; più letti la “Gazzetta dello Sport”, la “Domenica del Corriere”, il “Corriere dei Piccoli”》(Q 1, 122,巧).La stessa osservazione sarà ripetuta quasi uguale nel Quaderno 16 (1933-34), con una piccola ma significativa variante («la maggioranza dei detenuti, anche politici, leggeva “La Gazzetta dello Sport”》: Q 16, 21, 18^0). Ancora nel Quaderno 4, in una nota intitolata Argomenti di cultura, Gramsci ipotizza «una serie di studi sul giornalismo delle capitali più importanti», articolata nell’《esame dei giornali quotidiani» e nell’《esame di tutta la stampa periodica, di ogni specie», tra cui anche «quella sportiva» (Q 4, 89, 530, ripreso in seconda stesura senza variazioni di rilievo). Come anche in una nota sulla Storia del giornalismo italiano Gramsci, ragionando sui supplementi giornalistici, ricorda accanto a quelli letterari, economici e agricoli, il «supplemento sportivo» (Q 6, 58, 727). E nel Quaderno 17 (1933-35), richiamando l'attenzione sulla funzione di partito esercitata da alcuni organi di stampa, non solo ricorda il “Times” e il “Corriere della sera”, ma invita a non dimenticare «perfino [la] stampa sportiva» (Q 电 37 1939).

Brevi cenni, si dirà, osservazioni da poco. Ma la grandezza di Gramsci sta proprio nell'infinita serie di fili con cui è tessuto l'arazzo, nelle tantissime pen-

14. UNA PALLA DI CARTAPESTA

nellate di cui è fatto l'affresco. Una scrittura reticolare e labirintica, che torna più volte sullo stesso luogo (del ragionamento), aggiungendo magari ogni volta un piccolo tassello. L'attenzione per la stampa sportiva, procedendo nella lettura e saldandosi a mille altri spunti, si spiega come capacità di indagare e ricostruire il concreto mondo ideologico in cui ogni uomo è immerso. È la vera e propria creazione di un nuovo modo di concepire la cultura e gli intellettuali che fa sì che Gramsci - in una nota intitolata appunto Gli intellettuali. Organizzazione della vita culturale (Q & i88, 10^4-5) - passi senza soluzione di continuità dall'esame della Società italiana per il progresso della scienza ad alcune considerazioni sul Touring Club e quindi ad accennare alla «connessione del turismo con le società sportive, con l'alpinismo, canottaggio, ecc., escursionismo in genere». Tutto ciò che concorre a formare il senso comune15 ha grande importanza e merita attenzione. Compresa la letteratura minore (i «nipotini di padre Bresciani»)16 o le manifestazioni a volte bislacche di “lorianismo”. E, ancora, il romanzo poliziesco (da Conan Doyle a Padre Brown) e il romanzo d'appendice (da I tre moschettieri al Conte di Montecristo) discutendo le spiegazioni del loro successo da più parti avanzate (in termini di tentativi di evasione dall'organizzazione sociale esistente), ipotizzando che esse possono valere «anche a spiegare il tifo sportivo», ma aggiungendo subito dopo: «ciò spiega troppo e quindi nulla» (Q 21, 14 2133).

Di tifo, per concludere questa breve rassegna sui luoghi sportivi nei Quaderni, prima di passare al linguaggio sportivo come metafora, Gramsci parla anche nell'ambito di una nota sull'“apoliticismo del popolo italiano”. Parlando di campanilismo e localismo, Gramsci scrive: «Quando si dice che questo primitivismo è stato superato dai progressi della civiltà, occorrerebbe precisare che ciò è avvenuto per il diffondersi di una certa vita politica di partito che allargava gli interessi intellettuali e morali del popolo. Venuta a mancare questa vita, i campanilismi sono rinati, per esempio attraverso lo sport e le gare sportive, in forme spesso selvagge e sanguinose. Accanto al tifo sportivo, c'è il tifo campanilistico sportivo» (Q 必 3& iii/). Si tratta, come spesso nei Quaderni, di un semplice appunto, un promemoria forse da sviluppare in seguito. Vi è certo la sensazione di una contrapposizione implicita tra “vita politica” e “tifo sportivo”，anche se a ben vedere si distingue fra “tifo sportivo” e “tifo campanilistico sportivo”： esiste una differenza, con un saldo attivo - è presumibile - per il primo fattore. Evidentemente non sfuggono all'autore alcuni portati negativi del tifo. Del resto, parlando della religione, Gramsci l'accosta alla definizione data da Balzac del lotto come “oppio della miseria”. Gramsci può anche pensare che alcune forme di fede della contemporanea società di massa siano deleterie al pari delle concezioni prelaiche contro cui aveva fatto valere la sua opera di riforma intellettuale Benedetto Croce. Ma tutto il suo discorso sulla “religione” (categoria inserita in un insieme costruito intorno all'asse ideologia-visione del mondo) ci dice che egli ritiene la dimensione del prerazionale o, meglio, dell'inintenzionale, come qualcosa di non eliminabile e di modificabile solo con lenti processi che in buona parte sfuggono alla volontà del soggetto singolo e alla sua possibilità di essere nel tempo.

184


SENTIERI GRAMSCIANI

I4.4 La storia come gioco e altre metafore
È di moda da alcuni anni parlare di politica con lessico sportivo17 e della democrazia come insieme di regole del gioco e dunque come gioco che non ha in palio gli assetti essenziali del potere. Gramsci è lontano da quest’ultima versione debole dell'autonomia del politico. Egli scrive tra l’altro: «Quistioni e polemiche personali. A chi giovano? A quelli che vogliono ridurre le quistioni di principio e generali a schermaglie e bizze particolari [...]. L'interesse del pubblico viene sviato: da parte in causa, il pubblico diventa mero spettatore di una lotta di gladiatori, che si aspetta i bei colpi, in sé e per sé: la politica, la letteratura, la scienza vengono degradate a gioco sportivo» (Q & ji, 982).

Non siamo molto lontani, come si vede, dalla cronaca d’oggi, a riprova che il male non sta nella televisione, ma soprattutto in una concezione della politica, personalistica e leaderistica, che usa la televisione, ma che a monte è già impostata su un registro propenso a servirsene in una data chiave. È un discorso che può avere esiti pericolosi. Ai tempi di Gramsci l’ha avuto, ed egli - combattente sconfitto ma non pentito - ne pagava le conseguenze con eroica dignità. Poiché lo sport non aveva suscitato (né poteva farlo) quel concetto di “gioco leale” ingenuamente auspicato nell'articolo del ’18 e «una mentalità sportiva [aveva] fatto della libertà un pallone con cui giocare a football» (Q io II, 51,134I), egli era divenuto, si lagnava in una lettera a Tania, «una palla di football che dei piedi anonimi possono lanciare da una parte all’altra d’Italia [...]; il numero di matricola 7047 che non può avere volontà propria e non gode dei diritti del cittadino (per pochi che siano)», aggiungendo amaramente: «non ti preoccupi di dare, al caso, il tuo colpo di piede alla palla»18. Non è solo un dato di biografia. Gramsci è teoricamente consapevole dei limiti di una visione della storia come gara sportiva. Nel Quaderno io, polemizzando contro il riformismo del Croce, e implicitamente contro tutti i riformismi, che pretendono di stabilire a priori quali debbano essere i limiti della dialettica politico-sociale (le “regole del gioco”)，Gramsci scrive: «concepire lo svolgimento storico come un gioco sportivo col suo arbitro e le sue norme prestabilite da rispettare lealmente, è una forma di storia a disegno [...], è un’ideologia che tende a snervare l’antitesi, a spezzettarla in una lunga serie di momenti, cioè a ridurre la dialettica a un processo di evoluzione riformistica rivoluzione-restaurazione» (Q ioII, 41,1328). Il che riporta a una celebre immagine pugilistica di Gramsci, sempre sulla dialettica (e sul riformismo): «Nella storia reale l’antitesi tende a distruggere la tesi, la sintesi sarà un superamento, ma senza che si possa a priori stabilire ciò che della tesi sarà conservato nella sintesi, senza che si possa a priori misurare i colpi come in un ring convenzionalmente regolato» (Q io I, 6, 1221).

È una ideologia - quella della politica come sport formalisticamente definito -che oggi trova molti sostenitori, nella teoria se non nella prassi, ma che già allora l’autore dei Quaderni aveva lucidamente colto e demistificato: «Concepire lo svolgimento storico come un gioco sportivo col suo arbitro e le sue norme prestabilite da rispettare lealmente, è una forma di storia a disegno, in cui l’ideologia non si fonda sul contenuto politico ma sulla forma e sul metodo della lotta» (Q ioII, 4^ [328).

14. UNA PALLA DI CARTAPESTA

Lo sport, dunque, va anche bene per fornire immagini e metafore («piace poter prendere per il bavero un uomo come Rostignac e servirsene da palla per un gioco solitario del calcio»: Q 4 89, 530; «Papini è il polemista puro, il boxer di professione della parola qualsiasi»: Q 电 13, 1918). Ma nella realtà politico-sociale Gramsci trova illusorio volerne mutuare regole e metodi, non accetta che «la politica, la letteratura, la scienza veng[a]no degradate a gioco sportivo» (Q 8, 7L 982). Un gioco in cui, come è giusto nel gioco, a fine partita si ricomincia, come se nulla fosse successo. Gramsci ha della democrazia, invece, una concezione sostanzialistica, non formalistica: non basta ch’essa sia definita da un insieme di regole proprio perché non è un gioco, proprio perché la posta in gioco è la vita concreta di milioni di donne e uomini.

14.5

Una palla für ewig

Per finire, due brevi brani tratti dalle Lettere dal carcere, due incursioni nel mondo degli affetti che sempre di più andavano impallidendo nel chiuso della cella di Turi. In una lettera del 1931 Gramsci rimprovera duramente, come non di rado gli capita, la cognata Tania, la persona che, con tutti i suoi limiti, pure gli è rimasta più vicino negli anni del carcere. E la rimprovera addirittura di “comportamento antisportivo”： «È un principio etico universalmente riconosciuto che non si danno colpi proibiti ai caduti pena la squalifica: tutti i regolamenti sportivi registrano questo principio»19. Gramsci parla qui del difficile e drammatico intrico di sentimenti e rapporti distorti che avvolgono la vita famigliare della moglie Giulia. Pensa ai suoi due piccoli figli Delio e Giuliano, che quasi non hanno conosciuto o non hanno conosciuto affatto il padre. Non è sereno a riguardo, si industria a comunicare con loro, va incontro a fallimenti e a nuovi tentativi. Nel 1927 aveva scritto a Tania, nella stessa lettera in cui dichiarerà di essere «assillato» dal fare qualcosa «für ewig», per sempre, qualcosa insomma che duri: «Ho fabbricato in questi giorni una palla di cartapesta, che sta finendo di asciugare; penso che sarà impossibile di inviartela per Delio; d'altronde non sono ancora riuscito a pensare al modo di verniciarla e senza vernice si disfarreb-be facilmente per l'umidità»20. Cosa di più für ewig - non nel senso di “destinato a durare”，ma di “sempre esistito” - di una palla fatta con le proprie mani, più che artigianalmente, da un padre per un piccolo figlio che si divertirebbe a vederla rotolare e a prenderla a calci? È esistita sempre (per quanto sia possibile dare a questa parola un concreto senso storico) e, credo, sempre esisterà.

Note
1. Gramsci, Lettere dal carcere, cit., p. 457 (lettera a Tatiana del 7 settembre 1931).

2. Cfr. A. Gramsci, Ilfoot-ball e lo scopone, cit., pp. 265-6.

3. Per questi brevi cenni sul calcio pionieristico in Italia cfr. F Ossola, R. Tavella, Cento anni di calcio italiano, Newton & Compton, Roma 1997.

4. Gramsci, Il foot-ball e lo scopone, cit., p. 265.

5. Ibid.

l86                          SENTIERI GRAMSCIANI

6. Su questo cfr. soprattutto Losurdo, Antonio Gramscz dal liberalismo al «comuniSmo critico», cit.

7. Gramsci, Lettere dal carcere, cit., p. 446 (lettera a Tatiana del 17 agosto 1931).

8. Id., Il foot-ball e lo scopone, cit., p. 265.

9. Ivi, pp. 265-6.

10. Id., Lettere dal carcere, cit., p. 39.

11. Id., Fascismo giornalistico [13 maggio 1921], articolo non firmato, ora in Id., SoczaUsmo e fascismo. LOrdine Nuovo (.921-192力,Einaudi, Torino 1966, p. 158.

12. Id., La sconfitta della Fiat [6 settembre 1921], ora in Id., Sooahsmo e fascismo, cit., pp. 322 e 324.

13. Id., Lettere dal carcere, cit., p. io.

14. Ivi, p. i4.

15. Cfr. supra, CAP. 5.

16. Sull’importante categoria di “brescianesimo” cfr. M. Paladini Musitelli, Brescianesimo, in Frosini, Liguori, Le parole di Gramsci, cit.

17. Cfr. A. Noto, Il linguaggio della metafora,]^ “Lancillotto e Nausica”，1-3, 1996. Cfr. anche supra, CAP. 14.

18. Gramsci, Lettere dal carcere, cit., p. 6i8 (lettera a Tania del i9 settembre i932).

19. Ivi, p. 384 (lettera a Tania del i3 gennaio i93i).

20. Ivi, p. 55 (lettera a Tania del 19 marzo 1927).

Indice dei nomi
Agnelli Gianni, 182

Agosti Aldo, 138

Agostino Aurelio (santo), 174

Alcaro Mario, 9,160

Alessandrone Perona Ersilia, 175

Althusser Louis, 24, 67-8,104,143

Amico Gianni, 175

Anderson Peny 145-6,152

Aristotele, 88

Ascoli Graziadio Isaia, 147

Asor Rosa Alberto, 53

Auciello Nicola, 142-3,151

Badaloni Nicola, 147,152

Balibar Etienne, 43

Balzac Honoré de, no, 183

Banfi Antonio, 122

Baratta Giorgio, 7, 41,53,175-6

Barbusse Henri, 67,121

Barilli Bruno, 69

Bartoli Matteo, 172

Bauer Bruno, 33

Bauer Otto, 46

Bentham Jeremy, 157

Bergson Henri-Louis, 91,155,179

Bermani Cesare, 166,175

Bernstein Eduard, 56

Bloch Joseph, 109,112, n8,121,123

Bobbio Norberto, 30-6, 40-1, 48-9, ioi, 112,

141-4,151-2,171

Bodei Remo, 39, 42

Bogdanov Aleksandr (pseud, di Aleksandr

Malinowsky), 119,123

Bonaparte Napoleone, 54,120

Boothman Derek, 68,112

Bordiga Amadeo, 125-8,176,180

Borgius Walther, 109,112

Bosio Gianni, 175

Boudon Raymond, 67

Boullier Auguste, 61

Broccoli Angelo, 142,151-2

Bucharin Nikolaj Ivanovic, 26,54, 6。，67, 74-

8, 86, 98,103,105-10,156

Buci-Glucksmann Christine, 13, 29, 41,53,143, 146,151

Bufalo Romeo, 9

Buonaiuti Ernesto, 113,115,131

Burgio Alberto, 52-3,122-3,15°> 152

Buttigieg Joseph A., 7, 35, 41

Cacciatore Giuseppe, 94

Calderoni Mario, 155

Cammett John M., 137

Campanella Tommaso, 174

Canfora Luciano, 138

Caprioglio Sergio, 68

Caracciolo Alberto, 139,151

Caramella Santino, 75, 82-3, 86, 88

Catone Andrea, 176

Cavallari Giovanna, 160

Cavallaro Luigi, 29, 52

Cavour Camillo Benso (conte di), 174

Centi Beatrice, 94,117-8,123

Ciliberto Michele, m

Clausewitz Karl von, 170

Cohen Gerry, 89

Cohen Jean L., 37-8, 42

Colletti Lucio, 103, in, 144,151,159

Colombo Cesare, 175

Corradi Cristina, 102

Cosmo Umberto, 179

Cospito Giuseppe, 29,150,152

Coutinho Carlos Nelson, 7-8, 15, 29, 41, 102, 151

Cox Robert, 37, 41-2,149

Craxi Bettino, 144

Croce Benedetto, 28-9, 31, 41, 57-8, 61, 64-5, 67-8, 73, 757 82-3, 86,105-7,109-10,112-3, I2I-2, I3O-I, 138, 154, lÓO, 171, 174, 178-9, 183-4

Cucciolla Riccardo, 167,175

Daniele Chiara, 137,138-9

Dante Alighieri, 179

De Felice Franco, 139

De Giovanni Biagio, 145,152

l88                             INDICE DEI NOMI

Del Fra Lino, 175

Derrida Jacques, 158

De Sanctis Francesco, 114

Descartes René (Cartesio), 82

Destutt de Tracy Antonine-Louis-Claude, 54, n6

Dewey John, 9, 153-61

Dimitrov Georgi M., 139

Di Vittorio Giuseppe, 138

Donini Ambrogio, 133, 139

d’Orsi Angelo, 8, 168, 175

Doyle Arthur Conan, 183

Dubla Ferdinando, 53

Dühring Eugen, 104-12, 117, 123

Durante Lea, 53

Eagleton Terry, 60, 67-8

Eastman Max, 157

Elster Jon, 89

Emerson Ralph Waldo, 153

Engels Friedrich, 8, 41, 54-6, 58, 67-8, 93,

97-112, 115-9, 121, 123, 130, 154, 160, 174

Ferrata Giansiro, 139

Ferri Franco, 86, 151

Feuerbach Ludwig, 33, 54, 56-7, 74, 85, 97-8,

110, 115, 121

Finelli Roberto, 53, 67, 102, 122

Fiori Giuseppe, 138

Flores d’Arcais Paolo, 175

Fontana Benedetto, 39, 42

Foucault Michel, 158

Francioni Gianni, 146, 152, 176

Frosini Fabio, 7-8, 29, 53, 55, 67-8, 85, 88, 152,

175, 186

Gallo Niccolò, 139

Garin Eugenio, 156, 160

Garuglieri Mario, 167, 175

Gentile Giovanni, 14, 28-9, 75-7, 86, 91, 112, 179

George Susan, 45, 52

Gerratana Valentino, 9, 32-3, 41, 105, 112, 114,

116, 123, 139, 145, 152, 169, 173, 176

Giasi Francesco, 137

Gill Stephen, 37-8, 42, 149

Girardengo Costante, 181

Giuliano Balbino, 155

Giusti Giuseppe, 79, 87

Gobetti Piero, 166, 175

Gramsci Cesarina, 175

Gramsci Delio, 185

Gramsci Giuliano, 185

Grieco Ruggero, 126, 138

Gruppi Luciano, 122, 142, 151


Guicciardini Francesco, 23

Guiducci Roberto, 139

Hardt Michael, 52

Haug Wolfgang Fritz, 32, 41

Hegel Georg Wilhelm Friedrich, 19, 20, 23, 30, 32-5, 39, 41, 48, 59, 68, 101-3, in, 122, 126, i55, I59

Herbart Johann Friedrich, 94, i23

Hirst Paul, 44, 52

Horsman Mathew, 52

Ingrao Pietro, 52

Jackson Jesse, 153

James William, i53-5, i60

Jaulin Annick, 86, 88

Kant Immanuel, 73, 92-4

Keane John, 42

Korsch Karl, 46

Labica Georges, ii2

Labriola Antonio, 8, 56, 86, 92, 94, i06-7, iii-23, i32

La Rocca Tommaso, 87

Latouche Serge, 43

Lenin Nikolaj (pseud. di Vladimir Il’ic Ul’ja-nov), i8, 35, 46, 49-50, 55-7, 67, 99, i0i, iii, ii9, i22, i35, i40-4, i46, i52-3, i59-60, i69, i73

Leonetti Alfonso, i27, i36

Liguori Guido, 7-8, 29, 4i, 53, 68, i02, i52, i75, i86

Lisa Athos, i38

Lombardi Claudia, i6i

Lo Piparo Franco, i46, i52, i76

Losurdo Domenico, 53, 67, ii2, i86

Lukacs György, 105, 108, 153, 156, 159

Lunghini Giorgio, 52

Luporini Cesare, 67, 86, ii4, i22, i39

Lutero Martin, ii8

Luxemburg Rosa, 46

Macchierò Vittorio, i54

Macciocchi Maria Antonietta, i68, i75

Machiavelli Niccolò, i46, i70

Maiello Raffaele, i75

Malagodi Giovanni Francesco, 58, 6i

Manacorda Mario Alighiero, i52

Mancina Claudia, 68, i5i, i60

Mannheim Karl, 67

Manzoni Alessandro, 65, 82-3, i47

Mao Zedong, 167-8

Marshall Andrew, 52


INDICE DEI NOMI

Marx Karl, 8,14,17-8, 30-6, 4「2, 48,50,52,54-5, 57-6。，65, 67-8, 74, 79,    87-9, 90-1, 93, 97-

106,109-12,115-23, i30,154, i57-S> 160,174,176

Mastellone Salvo, 67

Mazzetti Giovanni, 52

Mazzini Giuseppe, 174

Mehring Franz, 55, 67,121,123

Mencucci Giancarlo, 175

Merker Nicolao, 67,116,123

Mill John Stuart, 156

Missiroli Mario, 75, 82, 86

Misuraca Pasquale, 175

Mondolfo Rodolfo, 104-5,112

Montanari Marcello, 38-9, 42, 53

Mordenti Raul, 176

Muscatello Biagio, 112

Mouffe Chantal, 42

Musto Marcello, 123

Natoli Aldo, 138

Natoli Claudio, 137

Natta Alessandro, 139

Negri Antonio, 52

Neurath Otto, 13

Nogueira Marco Aurélio, 36, 41-2, 53

Noto Adolfo, 186

Occhipinti Francesca, 175

Ohmae Kenichi, 52

Ojetti Ugo, 61

Ossola Franco, 185

Paggi Leonardo, 67,115,123,152

Paladini Musiteli! Marina, 8,186

Papini Giovanni, 91,155,179,185

Pareto Vilfredo, 67,121

Paulesu Quercioli Mimma, 175

Petri Carlo, 53

Petronio Giuseppe, 8

Petrucciani Stefano, 93,102

Piazza Gianguido, 176

Pirandello Luigi, 74, 83

Pistillo Michele, 137

Platone Felice, 106,131,138

Portinaro Pier Paolo, 41

Poulantzas Nicos, 143,151

Prestipino Giuseppe, 67

Preti Giulio, 154,160

Prezzolini Giuseppe, 91,132,139,165,179

Proto Mario, 152

Punzo Luigi, 8

Racinaro Roberto, 39, 4。，42

Ragazzini Dario, 68, 94,152,168


Ragionieri Ernesto, 138-9

Raimondi Ezio, 53

Rathenau Walter, 13, 36

Ravazzoli Paolo, 127

Rawls John, 89

Reale Mario, 102

Revelli Marco, 46,52-3

Ricardo David, 14

Righi Maria Luisa, 41,137

Roemer John, 89

Romano Roberto, 122

Roosevelt Franklin Delano, 157

Rorty Richard, 153

Rossanda Rossana, 8,52

Rossi Pietro, 41

Rossi-Landi Ferruccio, 60, 68

Rousseau Jean-Jacques, 42,174

Rovatti Pier Aldo, 41

Royce Josiah, 155

Rusconi Gian Enrico, 148,152

Russell Bertrand, 156,160

Said Edward, 176

Salvadori Massimo L., 144,151

Salvemini Gaetano, 179

Santucci Antonio A., 29, 41, 94,123

Sbarberi Franco, 112,123,176

Sbragia Mattia, 175

Scalia Gianni, 139,151

Schmidt Conrad, 112

Schucht Giulia (Julia), 176,180,185

Schucht Tania (Tatiana), 18, 24, 85-6,126,138,

141,154,16, 174,176,182,184-6

Scoccimarro Mauro, 136

Showstack Sassoon Anne, 37, 39, 41-2

Siciliani de Cumis Nicola, 160

Sobrero Alberto M., 86

Sola Giorgio, 67

Sorel Georges, 39, 56, 67, 105, 112, 121, 170,

179

Spano Velio, 166,175

Spinella Mario, 175

Spirito Ugo, 28-9

Spriano Paolo, 137-8

Sraffa Pietro, 126,138

Stalin (pseud, di Iosif Visarionovic Dzugasvi-li), 50,127,131,133,135,138, M3

Suppa Silvio, 53

Tamburrano Giuseppe, 139-41,143,151

Tasca Angelo, 128,136

Tavella Renato, 185

Teixeira Andréa de Paula, 7

Telò Mario, 39, 42,149,152


I9O                            INDICE DEI NOMI

Terracini Umberto, 136

Texier Jacques, 15, 29, 34, 41,112

Thompson Grahame, 44, 52

Tocqueville Charles-Alexis Clérel de, 37

Togliatti Paimiro, 8-9, 3。, 34, 41,106,113-5,122,

124-42,151-2,182

Tolstoj Lev Nikolaevic, 65

Tortorella Aldo, 53, 94

Tosel André, 160

Tosin Bruno, 138

Trentin Bruno, 46-9,52-3

Tresso Pietro, 127

Trincia Francesco Saverio, 93

Trockij Lev Davidovic (pseud, di L. D.

Bronstein), 114,122,125,127,169

Tronti Mario, 139

Tue cari Francesco, 67

Turati Filippo, no

Vacca Giuseppe, 38,41-2,53, 87, 94,137-9,148-9,152

Vallati Giovanni, 155,160

Veca Salvatore, 93

Vigna Carmelo, 146,152

Vittoria Albertina, 139

Vivanti Corrado, 122

Voza Pasquale, 29,53,150,152

Weil Simone, 46

West Cornei, 9,153-4,156-61

Wilson Thomas Woodrow, 57, 68

Zanardo Aldo, 91, 94,122
